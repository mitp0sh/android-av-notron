Dacă aţi primit Software-ul şi serviciile (aşa cum este definit în continuare) prin orice mijloace, altele decât cele împreună cu o licenţă Symantec App Center, termenii următorului „ACORD DE LICENŢĂ NORTON” se aplică Dvs. şi utilizării de către Dvs. a Software-ului şi serviciilor, iar termenii „ACORDULUI DE LICENŢĂ PENTRU SOFTWARE-UL SYMANTEC” incluşi în continuare nu sunt aplicabili.  Dacă aţi primit Software-ul şi serviciile împreună cu o licenţă Symantec App Center, utilizarea Dvs. a Software-ului şi serviciilor se va supune termenilor „ACORDULUI DE LICENŢĂ PENTRU SOFTWARE-UL SYMANTEC” de mai jos, iar cei ai „ACORDULUI DE LICENŢĂ NORTON” nu sunt aplicabili.

ACORDUL DE LICENŢĂ NORTON
Norton Mobile Security

IMPORTANT:  CITIŢI CU ATENŢIE TERMENII ŞI CONDIŢIILE DIN ACEST ACORD DE LICENŢĂ („ACORD DE LICENŢĂ”) ÎNAINTE DE UTILIZAREA SOFTWARE-ULUI ŞI SERVICIILOR (DUPĂ CUM ESTE DEFINIT MAI JOS).  SYMANTEC CORPORATION, DACĂ VĂ AFLAŢI ÎN AMERICA DE NORD SAU ÎN AMERICA DE SUD; SYMANTEC ASIA PACIFIC PTE LTD, DACĂ VĂ AFLAŢI ÎN ZONA COASTEI ASIATICE A PACIFICULUI SAU ÎN JAPONIA; SYMANTEC LIMITED, DACĂ VĂ AFLAŢI ÎN EUROPA, ORIENTUL MIJLOCIU SAU AFRICA („SYMANTEC”) SE ANGAJEAZĂ SĂ VĂ OFERE SUB LICENŢĂ ACEST SOFTWARE ŞI SERVICIILE ÎN CALITATE DE PERSOANĂ FIZICĂ, DE COMPANIE SAU ENTITATE LEGALĂ (DENUMITĂ ÎN CONTINUARE „DVS.”) CARE VA FOLOSI SOFTWARE-UL ŞI SERVICIILE CU CONDIŢIA SĂ ACCEPTAŢI TOŢI TERMENII DIN ACEST ACORD DE LICENŢĂ.  ACESTA ESTE UN ACORD LEGAL ŞI EXECUTORIU ÎNTRE DVS. ŞI SYMANTEC.  PRIN DESCHIDEREA ACESTUI PACHET, RUPEREA SIGILIULUI, APĂSAREA BUTOANELOR „SUNT DE ACORD” SAU „DA”, PRIN ALTE ACTIVITĂŢI ELECTRONICE CARE INDICĂ ACORDUL SAU PRIN ÎNCĂRCAREA SOFTWARE-ULUI ŞI SERVICIILOR ORI PRIN UTILIZAREA ÎN ALT MOD A SOFTWARE-ULUI ŞI SERVICIILOR, ACCEPTAŢI TERMENII ŞI CONDIŢIILE DIN ACEST ACORD DE LICENŢĂ.  DACĂ NU ACCEPTAŢI ACEŞTI TERMENI ŞI ACESTE CONDIŢII, FACEŢI CLIC PE BUTOANELE „REVOCARE”, „NU” ORI PE „ÎNCHIDERE FEREASTRĂ” SAU INDICAŢI REFUZUL PRIN ALTE METODE, NU MAI UTILIZAŢI SOFTWARE-UL ŞI SERVICIILE ŞI CONTACTAŢI (i)FURNIZORUL SAU SERVICIUL DE RELAŢII CU CLIENŢII SYMANTEC, FOLOSIND DATELE DE CONTACT DIN SECŢIUNEA 11 A ACESTUI ACORD DE LICENŢĂ, PENTRU A OBŢINE INFORMAŢII DESPRE RAMBURSAREA SUMEI PLĂTITE PENTRU PERIOADA DE  SERVICII CURENTĂ (DEFINITĂ MAI JOS) ÎN ORICE MOMENT DIN PERIOADA DE ŞAIZECI (60) DE ZILE DE LA DATA ACHIZIŢIONĂRII UNUI ABONAMENT ANUAL SAU ÎN TERMEN DE TREIZECI (30) DE ZILE DE LA DATA ACHIZIŢIONĂRII UNUI ABONAMENT LUNAR SAU (ii) FURNIZORUL DE SERVICII PENTRU INFORMAŢII DESPRE CUM SĂ OBŢINEŢI RAMBURSAREA DACĂ AŢI PRIMIT SOFTWARE-UL ŞI SERVICIILE DE LA FURNIZORUL DE SERVICII.

1. Licenţa:

Software-ul, serviciile şi documentaţia, inclusiv ambalajul produsului, („Documentaţia”) livrate împreună cu acest Acord de licenţă (colectiv „Software-ul şi Serviciile”) sunt proprietatea Symantec sau a furnizorilor săi de licenţe şi sunt protejate de legea drepturilor de autor.  Deşi Symantec sau furnizorii săi de licenţe deţin în continuare Software-ul şi Serviciile, după ce acceptaţi acest Acord de licenţă, Dvs. veţi avea anumite drepturi de utilizare a Software-ului şi Serviciilor în timpul Perioadei de furnizare a serviciilor.  Toate drepturile care nu vă sunt acordate în mod special aparţin companiei Symantec şi/sau furnizorilor săi de licenţe. Perioada de furnizare a serviciilor va începe (a) la data la care instalaţi sau utilizaţi pentru prima dată Software-ul şi Serviciile pe un computer, într-un mediu virtual, pe un dispozitiv mobil sau pe un dispozitiv de calcul mobil (un „Dispozitiv”) sau, (b) dacă aţi primit Software-ul şi Serviciile în cadrul unei oferte de mai multe produse, la data instalării sau utilizării pentru prima dată a Software-ului şi Serviciilor ori a altui produs software sau aplicaţie mobilă de pe Dispozitiv, inclusă în ofertă sau, (c) dacă aţi obţinut drepturile de a utiliza Software-ul şi Serviciile din Acordul de licenţă de la un furnizor de servicii autorizat („Furnizorul de servicii”), la data stabilită de Furnizorul de servicii. Perioada de furnizare a serviciilor va fi perioada de timp stipulată în Documentaţie sau în documentaţia aplicabilă a tranzacţiei emisă de distribuitorul, resellerul sau Furnizorul de servicii autorizat, de la care aţi obţinut Software-ul şi Serviciile.Este posibil ca Software-ul şi Serviciile să se dezactiveze automat şi să devină nefuncţionale la sfârşitul Perioadei de furnizare a serviciilor şi nu veţi avea dreptul să beneficiaţi de alte caracteristici sau actualizări de conţinut pentru Software şi Servicii dacă nu reînnoiţi Perioada de furnizare a serviciilor.  Abonamentele de reînnoire a Perioadei de furnizare a serviciilor (i) vor fi disponibile în conformitate cu politica Symantec de furnizare a asistenţei publicată la adresa www.norton.com/support_policy/ sau (ii) vor fi puse la dispoziţia Dvs. de Furnizorul de servicii conform politicii sale, în cazul în care aţi obţinut Software-ul şi Serviciile de la Furnizorul Dvs. de servicii.

Această licenţă guvernează toate ediţiile, ediţiile revizuite sau ediţiile îmbunătăţite ale Software-ului şi Serviciilor pe care Symantec vi le poate pune la dispoziţie.  Cu excepţia modificărilor care pot fi aduse de Documentaţie, în conformitate cu acest Acord de licenţă, aveţi următoarele drepturi şi obligaţii referitoare la utilizarea Software-ului şi Serviciilor.

În timpul Perioadei de furnizare a serviciilor, aveţi dreptul de:
A. a utiliza o copie a Software-ului şi Serviciilor pe un singur Dispozitiv.  Dacă Documentaţia sau documentaţia aplicabilă a tranzacţiei de la distribuitorul, resellerul sau Furnizorul de servicii autorizat de la care aţi obţinut Software-ul şi Serviciile indică un număr mai mare de copii şi/sau un număr mai mare de Dispozitive, puteţi utiliza Software-ul şi Serviciile în conformitate cu aceste specificaţii;
B. a face o copie a Software-ului şi Serviciilor din motive de protecţie sau arhivare sau de a copia Software-ul şi Serviciile pe unitatea hard disk a Dispozitivului Dvs. şi de a păstra originalul din motive de protecţie sau arhivare;
C. a utiliza Software-ul şi Serviciile într-o reţea, cu condiţia să aveţi o copie cu licenţă a Software-ului şi Serviciilor pentru fiecare Dispozitiv care poate accesa Software-ul şi Serviciile din reţeaua respectivă; 
D. a transfera definitiv toate drepturile, acordate prin acest Acord de licenţă, asupra Software-ului şi Serviciilor achiziţionate numai pe un suport fizic, către o altă persoană sau entitate, cu condiţia să transferaţi suportul fizic pe care aţi achiziţionat Software-ul şi Serviciile, să nu păstraţi nicio copie a Software-ului şi Serviciilor şi beneficiarul transferului să accepte termenii din acest Acord de licenţă.  Pentru evitarea confuziilor, dacă Software-ul şi Serviciile transferate fac parte dintr-o ofertă de mai multe produse, trebuie să transferaţi toate drepturile Dvs. către toate ofertele de produse incluse în Software şi Servicii. Nu se permite transferul parţial al drepturilor Dvs. în baza acestui Acord de licenţă şi orice tentativă în acest sens va fi nulă şi neavenită.  De exemplu, dacă Documentaţia sau documentaţia aplicabilă a tranzacţiei de la distribuitorul, resellerul sau Furnizorul de servicii autorizat vă acordă dreptul de a folosi mai multe copii ale Software-ului şi Serviciilor, va fi valabil numai un transfer al tuturor drepturilor de a utiliza toate aceste copii ale Software-ului şi Serviciilor.  Pentru evitarea confuziilor, drepturile referitoare la transfer menţionate mai sus nu se aplică dacă aţi obţinut Software-ul şi Serviciile de la Furnizorul Dvs. de servicii. Fără a aduce modificări celor de mai sus, nu puteţi transfera cheile de produs ale Software-ului şi Serviciilor pe care le-aţi achiziţionat pe un suport fizic niciunui terţ, în mod separat sau extras din pachetul care conţine suportul fizic. Nu puteţi transfera Software-ul şi Serviciile şi/sau cheile de produs niciunor terţi dacă nu aţi achiziţionat Software-ul şi Serviciile pe un suport fizic; şi
E. a utiliza Software-ul şi Serviciile în conformitate cu orice alte utilizări suplimentare permise care ar putea fi stabilite în continuare.

Nu aveţi dreptul (şi nici nu puteţi permite altei persoane) următoarele:
A. a sublicenţia, a închiria sau a concesiona orice parte a Software-ului şi Serviciilor; 
B. a aplica tehnici de inginerie inversă, a decompila, a dezasambla, a modifica, a traduce, a încerca să descoperiţi codul sursă al Software-ului şi Serviciilor sau a crea lucrări derivate ale Software-ului şi Serviciilor, decât în limitele şi condiţiile permise de lege; 
C. a furniza, a oferi sau a pune la dispoziţie Software-ul şi Serviciile pentru gestionarea spaţiului de lucru, partajarea timpului, furnizarea de servicii sau aranjarea biroului de serviciu; sau
D. a utiliza Software-ul şi Serviciile într-o manieră care nu este permisă prin acest Acord de licenţă.

Software-ul şi Serviciile pot include caracteristici şi funcţii terţă parte sau pot accesa conţinut pe un site web terţă parte.  Aceste caracteristici, funcţii sau conţinut pot fi supuse termenilor serviciului furnizat de terţa parte.

2. Software-ul şi Serviciile şi Actualizările de conţinut:

A.  Aveţi dreptul de a beneficia de noi caracteristici şi versiuni ale Software-ului şi Serviciilor pe măsură ce Symantec, la alegerea sa, creează astfel de caracteristici şi versiuni în timpul Perioadei de furnizare a serviciilor.  Symantec încearcă permanent să îmbunătăţească performanţa şi capacitatea de utilizare a produselor şi a serviciilor sale.  Pentru a optimiza Software-ul şi Serviciile şi pentru a vă oferi cea mai curentă versiune a acestora, sunteţi de acord ca Software-ul şi Serviciile să descarce şi să instaleze actualizări şi versiuni noi, pe măsură ce acestea sunt puse la dispoziţie de către Symantec, la alegerea sa. Sunteţi de acord să primiţi şi să permiteţi companiei Symantec să livreze actualizările şi versiunile respective către Dispozitivul Dvs. În plus, Symantec poate modifica termenii şi condiţiile care se aplică în cazul utilizării de către Dvs. a Software-ului şi Serviciilor, astfel încât să reflecte actualizările şi versiunile respective, iar Dvs. veţi fi de acord cu termenii actualizaţi.

B.  Anumite Software-uri şi Servicii utilizează conţinut care este actualizat la anumite intervale de timp, inclusiv, dar fără a se limita la, următoarele software-uri: software-urile antivirus şi anticrimeware utilizează definiţii de viruşi actualizate, software-urile antispyware utilizează definiţii spyware actualizate, software-urile antispam utilizează reguli antispam actualizate, software-urile de filtrare a conţinutului şi antiînşelătorie utilizează liste cu URL-uri actualizate, unele software-uri de tip firewall utilizează reguli de protecţie actualizate, produsele de evaluare a vulnerabilităţii utilizează date actualizate privind vulnerabilitatea, iar software-urile de autentificare a site-urilor web utilizează liste actualizate ale paginilor web autentificate; aceste actualizări sunt numite colectiv „Actualizări de conţinut” (sau, ca variante alternative, „Actualizări de protecţie” sau „Actualizări de securitate”).   Aveţi dreptul de a beneficia de Actualizări de conţinut pentru Software şi Servicii în timpul Perioadei de furnizare a serviciilor. 

3. Instalarea Produsului; activarea obligatorie; Contul Norton:  

A. În timpul procesului de instalare, este posibil ca Software-ul şi Serviciile să dezinstaleze sau să dezactiveze alte produse de securitate sau caracteristici ale acestora, dacă astfel de produse sau caracteristici nu sunt compatibile cu Software-ul şi Serviciile sau în vederea îmbunătăţirii funcţionalităţii generale a Software-ului şi Serviciilor.

B. Este posibil ca Software-ul şi Serviciile să includă măsuri tehnologice pentru prevenirea utilizării ilegale sau fără licenţă a acestora.    Acceptaţi ca Symantec să utilizeze astfel de măsuri pentru a proteja Symantec împotriva piratării Software-ului şi Serviciilor.  Este posibil ca Software-ul şi Serviciile să conţină tehnologii de aplicare care limitează posibilitatea de instalare şi dezinstalare a Software-ului şi Serviciilor pe un Dispozitiv la un număr determinat de astfel de proceduri şi pentru un număr determinat de Dispozitive.  Este posibil ca acest Acord de licenţă şi Software-ul şi Serviciile care conţin tehnologii de aplicare să necesite activare, după cum se stabileşte în continuare în Documentaţie.  În acest caz, Software-ul şi Serviciile vor funcţiona pentru o perioadă determinată de timp înainte ca Dvs. să le activaţi.  În timpul activării, vi se poate cere să furnizaţi prin internet codul unic de activare care însoţeşte Software-ul şi Serviciile şi configuraţia Dispozitivului sub forma unui cod alfanumeric pentru a verifica autenticitatea Software-ului şi Serviciilor.  Dacă nu încheiaţi activarea în perioada limitată de timp stabilită în Documentaţie sau după cum solicită Software-ul şi Serviciile, acestea nu vor mai funcţiona până la finalizarea activării, iar în acel moment funcţionarea Software-ului şi Serviciilor va fi restabilită.  În cazul în care nu puteţi să activaţi Software-ul şi Serviciile prin internet sau prin orice altă metodă specificată în timpul procesului de activare, puteţi contacta (i) Serviciul de relaţii cu clienţii Symantec folosind informaţiile oferite de Symantec în timpul activării sau după cum se stabileşte în continuare ori (ii) Furnizorul de servicii sau entitatea desemnată în documentaţia care v-a fost dată de Furnizorul de servicii, în cazul în care aţi obţinut Software-ul şi Serviciile de la acesta.

C.  Contul Norton.  Vi se poate solicita să deţineţi un cont curent Norton Symantec („Contul Norton”) pentru a accesa şi a utiliza Software-ul şi Serviciile.  În acest caz, dacă nu aveţi un Cont Norton, trebuie să parcurgeţi procesul de înregistrare aplicabil pentru crearea unui Cont Norton în vederea utilizării Software-ului şi Serviciilor. Este posibil să nu vi se solicite un Cont Norton dacă aţi obţinut drepturile de a utiliza Software-ul şi Serviciile de la un Furnizor de servicii care vă cere să aveţi un cont de utilizator diferit („Cont utilizator SP”) pentru a accesa şi a utiliza Software-ul şi Serviciile.  Consultaţi documentaţia aplicabilă a tranzacţiei cu Furnizorul de servicii pentru a stabili dacă este necesar un Cont Norton sau un Cont de utilizator SP pentru a accesa şi a utiliza Software-ul şi Serviciile.  Responsabilitatea pentru menţinerea confidenţialităţii parolei pentru contul Dvs. Norton sau pentru Contul de utilizator SP vă aparţine în totalitate.

4.  Funcţiile Safe Search şi de Copiere de rezervă online:

A. Safe Search.  Software-ul şi Serviciile pot include o funcţie Safe Search care vă oferă posibilitatea de a efectua căutări sigure pe internet. Aceasta poate fi oferită prin, dar fără a se limita la, o bară de instrumente de căutare Symantec.

B. Copierea de rezervă online.

Software-ul şi Serviciile pot include o funcţie de copiere de rezervă online, care vă oferă posibilitatea de a stoca şi a recupera fişierele proprii de pe sistemul Symantec, prin internet, în timpul Perioadei de furnizare a serviciilor („Funcţia de copiere de rezervă online”), în funcţie de spaţiul total pentru copierea de rezervă online oferit pentru Software şi Servicii şi/sau spaţiul pe care l-aţi achiziţionat în plus.  Dacă alegeţi să utilizaţi Funcţia de copiere de rezervă online, trebuie să încheiaţi procesul de activare a acestei funcţii din cadrul Software-ului şi Serviciilor.  

a.	Disponibilitatea.  Funcţia de copiere de rezervă online este oferită „ca atare” şi „în funcţie de disponibilitate”, iar compania Symantec nu va fi responsabilă să vă despăgubească pentru pagubele sau daunele create de întreruperea Funcţiei de copiere de rezervă online, cauzată de operaţii de întreţinere planificate în mod rezonabil, operaţii de întreţinere pentru probleme critice sau forţe dincolo de puterea de control a companiei Symantec.
	
b.	Comportamentul şi responsabilităţile utilizatorului; Respectarea legilor aplicabile.  Utilizarea Funcţiei de copiere de rezervă online (inclusiv transmiterea datelor pe care Dvs. doriţi să le stocaţi prin Funcţia de copiere de rezervă („Datele”)) este supusă tuturor legilor şi reglementărilor locale, statale, naţionale şi internaţionale, inclusiv, dar fără a se limita la, legile privind exportul din Statele Unite ale Americii.  Sunteţi de acord să respectaţi astfel de legi şi reglementări aplicabile, precum şi specificaţiile descrise în Documentaţie sau în documentaţia aplicabilă a tranzacţiei de la distribuitorul, resellerul sau Furnizorul de servicii autorizat de la care aţi obţinut Software-ul şi Serviciile şi (i) să nu utilizaţi Funcţia de copiere de rezervă online în scopuri ilegale, (ii) să nu transmiteţi şi să nu stocaţi materiale care pot încălca drepturile de proprietate intelectuală sau alte drepturi ale terţilor sau care sunt ilegale, prejudicioase, defăimătoare, calomniatoare sau agresive faţă de intimitatea altor persoane; (iii) să nu transmiteţi şi să nu stocaţi date care aparţin altei părţi fără a fi obţinut în prealabil de la proprietarul datelor toate aprobările cerute de lege pentru transmiterea datelor către Symantec în vederea stocării pe teritoriul Statelor Unite ale Americii; (iv) să nu transmiteţi materiale care conţin viruşi pentru programe software sau orice alte coduri fişiere sau programe dăunătoare, cum ar fi troieni, viermi sau viruşi cu declanşare programată; (v) să nu interveniţi asupra şi să nu împiedicaţi utilizarea serverelor sau a reţelelor conectate la Funcţia de copiere de rezervă online şi (vi) să nu încercaţi să obţineţi acces neautorizat la Funcţia de copiere de rezervă online, la conturile altor utilizatori ai Funcţiei de copiere de rezervă online sau la sistemele de computere sau reţelele conectate la Funcţia de copiere de rezervă online.   
	
Obligaţiile din Secţiunea privind utilizarea Funcţiei de copiere de rezervă online sunt valabile pentru toate modurile de utilizare a Funcţiei de copiere de rezervă online împreună cu contul Dvs. Norton.  Responsabilitatea pentru utilizarea Funcţiei de copiere de rezervă online şi pentru Datele transmise sau stocate prin intermediul Funcţiei de copiere de rezervă online, legate de contul Dvs. Norton, vă aparţine Dvs.  
	
În limitele maxime permise de lege, sunteţi de acord să plătiţi companiei Symantec, companiei mamă, filialelor, afiliaţilor, funcţionarilor, directorilor, angajaţilor şi agenţilor suma generată de orice reclamaţie, solicitare, costuri, daune, pierderi, obligaţii şi cheltuieli, inclusiv onorariile avocaţilor oricărei părţi terţe, care decurg din sau sunt asociate cu utilizarea Funcţiei de copiere de rezervă online sau cu Contul dvs. Norton, cu condiţia ca orice astfel de reclamaţie, solicitare, costuri, daune, pierderi, obligaţii şi cheltuieli să fie rezultatul încălcării acestui Acord de Licenţă, al neglijenţei sau utilizării necorespunzătoare intenţionate de către Dvs. Suma poate include, dar fără a se limita la, plata unor astfel de reclamaţii, solicitări, costuri, daune, pierderi, obligaţii şi cheltuieli care decurg din sau sunt asociate cu Datele transmise sau stocate prin Funcţia de copiere de rezervă online în asociere cu Contul Dvs. Norton.  

c.	Încetarea; suspendarea.  Dreptul Dvs. de utilizare a Funcţiei de copiere de rezervă online va înceta după expirarea Perioadei de furnizare a serviciilor. Compania Symantec poate suspenda sau înceta imediat dreptul de utilizare a Funcţiei de copiere de rezervă online în timpul Perioadei de furnizare a serviciilor pentru nerespectarea sau suspiciunea rezonabilă a companiei Symantec de nerespectare a acestor termeni şi condiţii (alte încălcări în afară de cele triviale sau fără urmări importante). sau altă utilizare incorectă a Funcţiei de copiere de rezervă online.  După expirarea sau încetarea Perioadei de furnizare a serviciilor:
* compania Symantec poate şterge definitiv Datele stocate în spaţiul de copiere de rezervă online aferent Software-ului şi Serviciilor Dvs.;
* compania Symantec nu are obligaţia de a păstra aceste Date, de a redirecţiona Datele către Dvs. sau către o parte terţă sau de a migra Datele către un alt serviciu sau cont de copiere de rezervă şi
* nu veţi putea să stocaţi Datele într-un alt spaţiu de copiere de rezervă pe care l-aţi achiziţionat separat decât dacă şi atunci când Perioada de furnizare a serviciilor va fi reînnoită.
	
d.	Diverse.  Symantec nu are obligaţia de a monitoriza utilizarea Funcţiei de copiere de rezervă online şi/sau Datele transmise sau stocate prin intermediul Funcţiei de copiere de rezervă online.  În limitele permise de legea aplicabilă şi indiferent de prevederile din secţiunea 13 de mai jos, Symantec îşi rezervă dreptul de a monitoriza, a revedea, a păstra şi/sau a divulga în orice moment toate Datele sau alte informaţii pentru a respecta toate legile şi reglementările aplicabile şi pentru a răspunde proceselor legale sau solicitărilor guvernamentale sau pentru a investiga utilizarea sau suspiciunea de încălcare a acestui Acord de licenţă.

5.	Asistenţa tehnică: 

Anumite caracteristici ale serviciului de asistenţă tehnică care pot fi oferite în cadrul Software-ului şi Serviciilor, inclusiv discuţiile în direct prin chat cu un agent pentru asistenţă tehnică şi/sau asistenţa oferită de un agent pentru asistenţă tehnică prin accesarea de la distanţă a computerului (în acest Acord de licenţă, toate metodele de asistenţă tehnică oferite în cadrul Software-ului şi Serviciilor vor fi numite „Asistenţă tehnică”). Dacă vă sunt oferite astfel de caracteristici şi dacă alegeţi să accesaţi astfel de servicii de Asistenţă tehnică, se aplică termenii de mai jos. Orice servicii de Asistenţă tehnică vor fi furnizate la libera alegere a companiei Symantec, fără niciun fel de garanţie în afară de cele aplicabile în baza legislaţiei de protecţie a consumatorului din jurisdicţia Dvs., inclusiv în baza Legilor privind competiţia şi consumatorii pentru consumatorii australieni, care nu pot fi excluse sau limitate în niciun fel.    Realizarea unor copii de rezervă pentru datele, software-urile şi programele existente înainte de executarea serviciilor de Asistenţă tehnică este responsabilitatea Dvs.  În timpul asigurării unei activităţi de Asistenţă tehnică, Symantec poate stabili că problema tehnică nu se înscrie în sfera de activitate a serviciului de Asistenţă tehnică.  Symantec îşi rezervă dreptul de a refuza, a suspenda sau a înceta orice activitate de Asistenţă tehnică, la alegerea sa.

6. Garanţia de returnare a banilor:

Dacă sunteţi titularul original al licenţei Software-ului şi Serviciilor şi nu sunteţi total mulţumit de acesta din orice motiv, nu le mai utilizaţi şi contactaţi (i) resellerul autorizat care v-a vândut Software-ul şi Serviciile sau (ii) resellerul autorizat care v-a vândut dispozitivul care include Software-ul şi Serviciile preîncărcate în dispozitiv, dacă aţi obţinut Software-ul ca parte a unei oferte de dispozitiv la pachet sau (iii) Serviciul de relaţii cu clienţii Symantec, utilizând datele de contact din Secţiunea 11 a acestui Acord de licenţă pentru a obţine informaţii referitoare la restituirea sumei plătite pentru Perioada de furnizare a serviciilor în orice moment din perioada de şaizeci (60) de zile după data achiziţionării unui abonament anual sau în decurs de treizeci (30) de zile după data achiziţionării unui abonament lunar.  Cu excepţia cazului în care Software-ul şi serviciile sunt defecte, Dvs. sunteţi responsabil de costurile de returnare a Software-ului şi serviciilor către Symantec, inclusiv toate taxele aplicabile.  Dacă sunteţi consumator (folosiţi Software-ul şi serviciile în scopuri personale, necomerciale şi lucraţi în afara companiei, meseriei sau profesiei Dvs. sau a altei persoane ori dacă puteţi fi considerat consumator, din alte motive, conform legislaţiei aplicabile în jurisdicţia Dvs. („Consumatorul”)), acest lucru nu afectează drepturile legale pe care le aveţi în calitate de Consumator conform legislaţiei aplicabile în jurisdicţia Dvs. Pentru evitarea confuziilor, prevederile de mai sus nu se aplică dacă aţi obţinut Software-ul şi serviciile de la Furnizorul Dvs. de servicii.

Dacă sunteţi consumator australian, acest lucru nu afectează niciun drept legal pe care îl deţineţi în calitate de Consumator în baza Legii australiene privind competiţia şi consumatorii din 2010.

7. Răspunderea faţă de Clienţii profesionali:

Dacă sunteţi Consumator, următoarele prevederi din Secţiunea 7 nu sunt valabile pentru Dvs. decât în măsura în care, conform legislaţiei aplicabile în jurisdicţia Dvs., anumite clauze pentru consumatori se aplică utilizării Software-ului şi Serviciilor de către Dvs., indiferent dacă utilizarea se face în folosul întreprinderii dvs., în scop comercial sau profesional.  Vă rugăm să citiţi Secţiunea 8.

Dacă sunteţi client profesional (adică folosiţi Software-ul şi Serviciile în cadrul unei întreprinderi, meserii sau profesii (un „Client profesional”)), următoarele prevederi din Secţiunea 7 sunt valabile pentru Dvs. (indiferent dacă acceptaţi sau nu Software-ul şi Serviciile).

A.  Symantec garantează că toate suporturile fizice produse de Symantec pe care este distribuit Software-ul nu vor prezenta defecte pentru o perioadă de şaizeci (60) de zile de la data instalării iniţiale a Software-ului de către Dvs.  Singura despăgubire de care veţi beneficia în cazul încălcării acestei garanţii va fi următoarea: la alegerea sa, Symantec va înlocui orice suport fizic defect returnat către Symantec în perioada de garanţie sau va rambursa suma plătită de Dvs. pentru Perioada curentă de furnizare a serviciilor.  Symantec nu garantează că Software-ul şi Serviciile vor răspunde cerinţelor Dvs. sau că funcţionarea Software-ului şi Serviciilor nu va fi întreruptă sau că Software-ul şi Serviciile nu vor prezenta erori. Pentru evitarea confuziilor, referinţele la „Software şi Servicii” din propoziţia anterioară includ, dar nu se limitează la, Funcţia de copiere de rezervă online şi Asistenţa tehnică.

EXCLUSIV PENTRU CONSUMATORII AUSTRALIENI. Dacă sunteţi consumator australian, nu vi se aplică prevederile Secţiunii 7, cu excepţia cazului în care anumite prevederi în baza Legii australiene privind protecţia consumatorilor se aplică utilizării de către Dvs. a Software-ului şi Serviciilor pentru afaceri, în scop comercial sau profesional, caz în care această Secţiune va fi valabilă pentru Dvs.  

B.  ÎN LIMITA MAXIMĂ PERMISĂ DE LEGEA ÎN VIGOARE, (i) GARANŢIA DE MAI SUS ESTE EXCLUSIVĂ ŞI ÎNLOCUIEŞTE TOATE CELELALTE GARANŢII, EXPLICITE SAU IMPLICITE, INCLUSIV GARANŢIILE IMPLICITE PRIVIND CALITATEA SATISFĂCĂTOARE ŞI UTILIZAREA ÎNTR-UN ANUMIT SCOP ŞI (ii) SYMANTEC NU OFERĂ NICIO GARANŢIE CU PRIVIRE LA NEÎNCĂLCAREA DREPTURILOR DE PROPRIETATE INTELECTUALĂ.  

C.  ÎN LIMITA MAXIMĂ PERMISĂ DE LEGEA ÎN VIGOARE, NICI SYMANTEC, NICI FURNIZORII SĂI DE LICENŢE NU VOR FI RESPONSABILI FAŢĂ DE DVS. (SUB INCIDENŢA REGLEMENTĂRILOR PRIVIND NEGLIJENŢA, A OBLIGAŢIILOR CONTRACTUALE SAU A ORICĂRUI ALT CADRU DE REGLEMENTARE) PENTRU PIERDERI DE PROFIT, DE VENITURI, DE VÂNZĂRI, DE ECONOMII ANTICIPATE SAU PENTRU DATELE PIERDUTE SAU DETERIORATE CA URMARE A UTILIZĂRII SAU A IMPOSIBILITĂŢII DE A UTILIZA SOFTWARE-UL ŞI SERVICIILE (INCLUSIV, DAR FĂRĂ A SE LIMITA LA, UTILIZAREA FUNCŢIEI DE COPIERE DE REZERVĂ ONLINE ŞI A ASISTENŢEI TEHNICE) SAU PENTRU ORICE DAUNE SPECIALE, DIRECTE, INDIRECTE SAU SIMILARE, CHIAR DACĂ SYMANTEC A FOST PREVENITĂ CU PRIVIRE LA POSIBILITATEA PRODUCERII UNOR ASTFEL DE DAUNE.  

EXCLUSIV PENTRU CLIENŢII PROFESIONALI DIN AUSTRALIA. ÎN CONFORMITATE CU PREVEDERILE ANTERIOARE DIN SECŢIUNEA 7(C), SYMANTEC NU ARE NICIO RESPONSABILITATE FAŢĂ DE DVS. PENTRU PIERDERILE CARE NU REPREZINTĂ O CONSECINŢĂ PREVIZIBILĂ ÎN MOD REZONABIL A ÎNCĂLCĂRII ACORDULUI DE LICENŢĂ DE CĂTRE SYMANTEC.

D. ÎN LIMITA MAXIMĂ PERMISĂ DE LEGEA ÎN VIGOARE, RĂSPUNDEREA SYMANTEC SAU A FURNIZORILOR SĂI DE LICENŢE NU VA DEPĂŞI ÎN NICIUN CAZ SUMA PE CARE AŢI PLĂTIT-O PENTRU PERIOADA DE FURNIZARE A SERVICIILOR APLICABILĂ. ESTE POSIBIL CA ANUMITE LEGISLAŢII SĂ IMPLICE GARANŢII SAU SĂ IMPUNĂ COMPANIEI SYMANTEC OBLIGAŢII CARE (i) NU POT FI EXCLUSE, RESTRICŢIONATE SAU MODIFICATE ORI (ii) NU POT FI EXCLUSE, RESTRICŢIONATE SAU MODIFICATE DECÂT ÎNTR-O MĂSURĂ LIMITATĂ. PREZENTUL ACORD TREBUIE INTERPRETAT ŢINÂND SEAMA DE ACESTE PREVEDERI LEGALE. DACĂ SE APLICĂ ACESTE PREVEDERI LEGALE, ÎN POFIDA ALTOR PREVEDERI DIN PREZENTUL ACORD ŞI ÎN MĂSURA ÎN CARE ARE ACEST DREPT, SYMANTEC ÎŞI LIMITEAZĂ RĂSPUNDEREA PRIVIND ORICE RECLAMAŢIE BAZATĂ PE ACESTE PREVEDERI LA UNA DINTRE MĂSURILE ENUMERATE MAI JOS, LA ALEGEREA SA. MĂSURILE POSIBILE ÎN CAZUL SOFTWARE-ULUI ŞI SERVICIILOR SUNT: ÎNLOCUIREA SOFTWARE-ULUI ŞI SERVICIILOR SAU FURNIZAREA UNUI SOFTWARE ŞI A UNOR SERVICII ECHIVALENTE, REPARAREA SOFTWARE-ULUI ŞI SERVICIILOR, ACHITAREA PREŢULUI PENTRU ÎNLOCUIREA SOFTWARE-ULUI ŞI SERVICIILOR SAU ACHIZIŢIONAREA UNUI SOFTWARE ŞI A UNOR SERVICII ECHIVALENTE SAU ACHITAREA COSTULUI PENTRU REPARAREA SOFTWARE-ULUI ŞI SERVICIILOR DE CĂTRE O PARTE TERŢĂ. MĂSURILE POSIBILE ÎN CAZUL SERVICIILOR SUNT: REPETAREA FURNIZĂRII SERVICIILOR SAU ACHITAREA PREŢULUI PENTRU FURNIZAREA SERVICIILOR DE CĂTRE O PARTE TERŢĂ. PENTRU INFORMAŢII DESPRE ÎNLOCUIREA SUPORTURILOR FIZICE DEFECTE SAU PENTRU A OBŢINE O RAMBURSARE A SUMEI ACHITATE PENTRU PERIOADA DE FURNIZARE A SERVICIILOR CURENTE ÎN ORICE MOMENT DIN PERIOADA DE ŞAIZECI (60) DE ZILE DE LA DATA ACHIZIŢIONĂRII UNUI ABONAMENT ANUAL SAU ÎN TERMEN DE TREIZECI (30) DE ZILE DE LA DATA ACHIZIŢIONĂRII UNUI ABONAMENT LUNAR, VĂ RUGĂM SĂ NE SCRIEŢI LA (I) SYMANTEC CONSUMER SUPPORT, PO BOX 5689, DUBLIN 15, IRLANDA SAU (II) SYMANTEC CUSTOMER SERVICE AT LEVEL 7, 181 MILLER ST, NORTH SYDNEY, NSW 2060, AUSTRALIA SAU VIZITAŢI PAGINA DE ASISTENŢĂ PENTRU ŢARA SAU REGIUNEA DVS., LA ADRESA http://www.symantec.com/globalsites/index.jsp.

E.  Compania Symantec este în totalitate răspunzătoare faţă de Dvs. dacă (a) decedaţi sau suferiţi vătămări din cauza neglijenţei companiei Symantec sau dacă (b) suferiţi pagube sau daune din cauza acţiunilor frauduloase ale Symantec.

F.  Acest Acord de licenţă reprezintă singura înţelegere între Dvs. şi Symantec cu privire la Software şi servicii şi: (i) înlocuieşte toate comunicările, propunerile şi declaraţiile orale sau scrise precedente sau prezente cu privire la acest subiect (altele decât denaturările frauduloase) şi (ii) are prioritate faţă de termenii contradictorii sau suplimentari din orice ofertă, comandă, înştiinţare sau comunicări similare între părţi.

8.  Răspunderea faţă de Consumatori:

Dacă sunteţi Consumator, Secţiunea 8 este valabilă pentru Dvs.  Vă rugăm să o citiţi cu atenţie.  Secţiunea 8 nu este valabilă pentru Clienţii profesionali.

A.  Compania Symantec este în totalitate răspunzătoare faţă de Dvs. dacă (a) decedaţi sau suferiţi vătămări din cauza neglijenţei companiei Symantec sau dacă (b) suferiţi pagube sau daune din cauza acţiunilor frauduloase ale Symantec. În afară de garanţiile pe care Symantec vi le oferă conform Secţiunii 6 şi de drepturile pe care le aveţi în calitate de Consumator, Symantec nu oferă alte garanţii cu privire la Software şi Servicii.

B. În conformitate cu prevederile anterioare din Secţiunea 8, Symantec nu are nicio responsabilitate faţă de Dvs. pentru pierderile care nu reprezintă o consecinţă previzibilă în mod rezonabil a încălcării Acordului de licenţă de către Symantec. În calitate de Consumator, veţi utiliza Software-ul şi Serviciile în scopuri necomerciale.  Prin urmare, compania Symantec nu va fi răspunzătoare faţă de Dvs. pentru pierderile de profit, de venituri, de economii anticipate, de contracte sau de timp rezultate din utilizarea sau imposibilitatea de a utiliza Software-ul şi Serviciile (inclusiv, dar fără a se limita la, Funcţia de copiere de rezervă online şi Asistenţa tehnică). 

C. Exclusiv pentru consumatorii australieni.  În scopul respectării Secţiunii 102(1) a Legii australiene privind competiţia şi consumatorii, „Produsele noastre includ garanţii ce nu pot fi excluse în baza Legii australiene privind protecţia consumatorilor. Aveţi dreptul la înlocuirea produsului sau rambursarea sumei plătite în cazul unei defecţiuni majore şi dreptul la compensare pentru orice altă pierdere sau deteriorare previzibilă în mod rezonabil. De asemenea, aveţi dreptul la reparaţii şi la înlocuirea produselor dacă acestea nu au o calitate acceptabilă şi defecţiunea nu poate fi considerată ca fiind o defecţiune majoră.”

D.  Vă recomandăm să faceţi periodic copii de rezervă ale datelor Dvs.

E. Aveţi în permanenţă obligaţia de a lua măsuri rezonabile pentru a reduce la minimum pierderile suferite de Dvs.

F.  Vă rugăm să ne scrieţi la (i) Symantec Consumer Support, PO Box 5689, Dublin 15, Irlanda sau la (ii) Symantec Customer Service at Level 7, 181 Miller St, North Sydney, NSW 2060, Australia ori vizitaţi pagina de asistenţă pentru ţara sau regiunea Dvs., la adresa http://www.symantec.com/globalsites/index.jsp , pentru informaţii despre înlocuirea suporturilor fizice defecte sau pentru a obţine o rambursare a sumei achitate pentru Perioada de furnizare a serviciilor curente în orice moment din perioada de şaizeci (60) de zile de la data achiziţionării unui abonament anual sau în termen de treizeci (30) de zile de la data achiziţionării unui abonament lunar.

9. Reglementările privind exportul:

Acceptaţi ca Software-ul, Serviciile, datele tehnice şi serviciile conexe (numite colectiv „Tehnologie controlată”) să fie supuse legilor privind importul şi exportul din Statele Unite ale Americii, şi anume, U.S. Export Administration Regulations (Reglementările Administraţiei Exporturilor S.U.A. – EAR), şi legilor din orice ţară în care Tehnologia controlată este importată sau reexportată.  Sunteţi de acord să respectaţi toate legile relevante şi să nu exportaţi Tehnologii controlate prin încălcarea legilor din S.U.A. sau către orice ţară, entitate sau persoană interzisă, pentru care aveţi nevoie de licenţă de export sau de alt tip de aprobare guvernamentală.  Niciun produs Symantec nu poate fi exportat sau reexportat în Cuba, Coreea de Nord, Iran, Siria şi Sudan şi în orice ţară supusă unor sancţiuni comerciale relevante, inclusiv Afghanistan şi Irak.  ÎN CONFORMITATE CU LEGILE DIN S.U.A., SE INTERZICE UTILIZAREA SAU FACILITAREA PRODUSELOR SYMANTEC ÎN RELAŢIE CU ORICE ACTIVITATE, INCLUSIV, DAR FĂRĂ A SE LIMITA LA, PROIECTARE, DEZVOLTARE, PRODUCERE, FORMARE SAU TESTARE A MATERIALELOR CHIMICE, BIOLOGICE SAU NUCLEARE ORI A RACHETELOR, AERONAVELOR SAU A VEHICULELOR AEROSPAŢIALE CARE POT LIVRA ARME DE DISTRUGERE ÎN MASĂ. 

10. Generalităţi:

Acest Acord de licenţă este guvernat de legile din Anglia şi Ţara Galilor.  Nicio parte din acest Acord de licenţă nu va reduce drepturile pe care le aveţi conform legislaţiei privind protecţia consumatorilor în vigoare sau altor legi aplicabile în jurisdicţia Dvs. la care nu se poate renunţa prin contract. Symantec poate rezilia prezentul Acord de licenţă dacă Dvs. încălcaţi orice termen din Acordul de licenţă (alte încălcări în afară de cele triviale sau fără urmări importante) şi, în cazul rezilierii, trebuie să încetaţi să utilizaţi Software-ul, Serviciile şi Documentaţia şi să distrugeţi toate copiile acestora.  Declinările de garanţii, daunele şi limitarea răspunderii, inclusiv cele stabilite în Secţiunile 7 şi 8, vor rămâne valabile şi se vor aplica şi după reziliere.    

11.  Serviciul de relaţii cu clienţii Symantec:

Pentru întrebări privind acest Acord de licenţă sau dacă doriţi să contactaţi Symantec din orice motiv, vă rugăm să ne scrieţi la: (i) Symantec Consumer Support, PO Box 5689, Dublin 15, Irlanda sau (ii) Symantec Customer Service, Level 7, 181 Miller St, North Sydney, NSW 2060, Australia ori să vizitaţi site-ul web Symantec pentru ţara sau regiunea în care vă aflaţi, la adresa http://www.symantec.com/globalsites/index.jsp.

12.  IncoTerms:

Dacă acceptaţi acest Acord de licenţă din motive legate de afacerea, meseria sau profesia Dvs. şi, prin urmare, sunteţi considerat Client profesional, Software-ul şi Serviciile vor fi livrate de la punctul de expediere Symantec în regim ExWorks (EXW) (ICC INCOTERMS 2010).


TERMENI ŞI CONDIŢII SUPLIMENTARE. Utilizarea de către Dvs. a Software-ului şi Serviciilor se află sub incidenţa termenilor şi condiţiilor care urmează, adăugate la cele enunţate mai sus.

13.  Confidenţialitatea; protecţia datelor:  

Este posibil ca, periodic, Software-ul şi Serviciile să colecteze anumite informaţii de pe Dispozitivul pe care sunt instalate, inclusiv informaţii de identificare personală, printre care: 

* Informaţii despre eventualele riscuri de securitate, precum şi URL-urile şi adresele IP (Internet Protocol) ale site-urilor web vizitate, pe care Software-ul şi Serviciile le consideră potenţial frauduloase. URL-urile pot conţine informaţii de identificare personală, pe care un site web potenţial fraudulos încearcă să le obţină fără permisiunea Dvs. Aceste informaţii sunt colectate de Symantec în scopul furnizării funcţiilor Software-ului şi Serviciilor, dar şi pentru evaluarea şi îmbunătăţirea capacităţii produselor Symantec de a detecta comportamentul rău intenţionat, site-urile web potenţial frauduloase şi alte riscuri de securitate pe internet.  
* URL-urile şi adresele Internet Protocol (IP) ale site-urilor web vizitate, precum şi cuvintele cheie de căutare şi rezultatele căutării, numai dacă funcţiile Norton Safe Web sau Norton Safe Search sunt activate.  Aceste informaţii sunt colectate de Symantec pentru evaluarea şi oferirea unor sfaturi privind ameninţările şi riscurile potenţiale care pot fi asociate cu un anumit site web înainte ca Dvs. să îl vizitaţi.  
* Fişiere executabile şi fişiere care includ conţinut executabil, considerate malware, inclusiv informaţii despre acţiunile întreprinse de aceste fişiere în momentul instalării.  Aceste fişiere sunt trimise către Symantec cu ajutorul funcţiei de trimitere automată a datelor din cadrul Software-ului şi Serviciilor.  Funcţia automată de trimitere poate fi dezactivată după instalare dacă urmaţi instrucţiunile din Documentaţia pentru produsele pentru care se aplică această funcţie. Fişierele adunate pot conţine informaţii de identificare personală, care au fost obţinute de malware fără permisiunea Dvs.  Fişierele de acest tip sunt colectate de Symantec numai pentru îmbunătăţirea capacităţii produselor Symantec de a detecta comportamentul rău intenţionat.  
* Numele atribuit Dispozitivului în timpul instalării iniţiale a respectivului Dispozitiv.   Dacă este preluat, numele va fi folosit de Symantec ca nume de cont pentru Dispozitiv, nume prin care puteţi alege să primiţi servicii suplimentare şi/sau prin care puteţi folosi anumite caracteristici ale Software-ului şi Serviciilor.  Puteţi schimba numele contului în orice moment după instalarea Software-ului şi Serviciilor şi este recomandat să faceţi acest lucru.
* Informaţii de stare privind instalarea şi funcţionarea Software-ului şi Serviciilor.  Aceste informaţii indică firmei Symantec dacă instalarea Software-ului şi Serviciilor a reuşit şi dacă Software-ul şi Serviciile au întâmpinat o eroare. Informaţiile de stare pot conţine informaţii de identificare personală numai dacă astfel de informaţii sunt incluse în numele fişierului sau al folderului întâlnit de Software şi Servicii în momentul instalării sau al producerii erorii. Informaţiile de stare sunt colectate de Symantec pentru evaluarea şi îmbunătăţirea performanţei produsului Symantec şi pentru creşterea procentului de instalări reuşite.  Symantec poate utiliza aceste informaţii şi pentru optimizarea paginilor sale web.
* Informaţiile din e-mailurile trimise prin Software şi Servicii către Symantec pentru raportare ca spam sau ca mesaj incorect identificat ca spam.  Aceste e-mailuri pot conţine informaţii de identificare personală şi vor fi trimise către Symantec numai cu permisiunea dvs.; astfel de e-mailuri nu vor fi trimise automat. Dacă trimiteţi astfel de mesaje către Symantec, Symantec le va utiliza numai pentru îmbunătăţirea capacităţii de detectare a tehnologiei antispam oferite de Symantec. Symantec nu va corela şi nu va pune în legătură aceste fişiere şi alte informaţii de identificare personală.
* Informaţiile conţinute într-un raport pe care Dvs. optaţi să îl trimiteţi prin Software şi Servicii către Symantec, atunci când Software-ul şi Serviciile întâmpină o problemă.  Raportul include informaţii referitoare atât la starea Software-ului şi Serviciilor, cât şi la cea a Dispozitivului Dvs. în momentul în care Software-ul şi Serviciile au întâmpinat problema.  Informaţiile de stare referitoare la Dispozitivul Dvs. pot include limba sistemului, ţara în care vă aflaţi şi versiunea sistemului de operare a Dispozitivului, precum şi procesele în curs de execuţie, informaţii despre starea şi performanţele acestora şi date din fişierele sau folderele care erau deschise în momentul în care Software-ul şi Serviciile au întâmpinat problema.  Informaţiile pot conţine informaţii de identificare personală dacă aceste informaţii sunt incluse în sau fac parte din numele fişierelor sau folderelor deschise în momentul în care Software-ul şi Serviciile au întâmpinat problema. Aceste informaţii vor fi trimise către Symantec numai cu permisiunea Dvs. şi nu vor fi trimise automat.  Informaţiile sunt colectate de Symantec în scopul de a corecta problema întâmpinată şi de a îmbunătăţi performanţa produsului Symantec. Aceste informaţii nu vor fi corelate sau puse în legătură cu alte informaţii de identificare personală.
* Adresa IP (Protocol Internet) şi/sau adresa MAC (Media Access Control – Controlul accesului la suportul fizic) şi ID-ul de echipament ale computerului pe care sunt instalate Software-ul şi Serviciile pentru a permite funcţionarea acestora şi pentru administrarea licenţei.
* Alte informaţii statistice generale utilizate pentru administrarea şi analiza produsului şi pentru îmbunătăţirea funcţionării produsului.  

Exceptând cazul în care sunt definite în mod special ca opţionale, informaţiile colectate specificate mai sus sunt necesare pentru funcţionarea produselor Symantec.

Informaţiile pot fi transferate grupului Symantec în Statele Unite sau în alte ţări care pot avea legi privind protecţia datelor mai puţin riguroase decât cele din regiunea în care vă aflaţi (inclusiv în Uniunea Europeană) şi pot fi accesibile personalului sau antreprenorilor Symantec exclusiv în scopul utilizării în conformitate cu obiectivele descrise mai sus.  În aceleaşi scopuri, informaţiile pot fi partajate cu parteneri şi furnizori care procesează informaţii în interesul Symantec. Symantec a luat măsuri, astfel încât, dacă sunt transferate, informaţiile colectate să beneficieze de un nivel adecvat de protecţie.

În conformitate cu legile aplicabile, compania Symantec îşi rezervă dreptul de a coopera în orice proces legal şi în orice anchetă de aplicare a legii sau alt tip de anchetă guvernamentală legată de utilizarea Software-ului şi Serviciilor de către Dvs. Aceasta înseamnă că Symantec poate oferi documente şi informaţii relevante ca răspuns la o citaţie sau pentru o anchetă de aplicare a legii sau alt tip de anchetă guvernamentală.  Pentru a promova conştientizarea, identificarea şi prevenirea riscurilor de securitate pe Internet, Symantec poate partaja anumite informaţii cu organizaţiile de cercetare şi cu alţi distribuitori de software de securitate. De asemenea, Symantec poate utiliza statistici obţinute din informaţii pentru a identifica şi a publica rapoarte despre tendinţele riscurilor de securitate. Prin utilizarea Software-ului şi Serviciilor, acceptaţi şi sunteţi de acord ca Symantec să colecteze, să transmită, să stocheze, să dezvăluie şi să analizeze astfel de informaţii pentru aceste scopuri.

În plus, Datele pe care le transmiteţi sau le stocaţi prin intermediul Funcţiei de copiere de rezervă online vor fi transferate către şi stocate pe servere din ţări care pot avea legi cu nivel mai redus de protecţie a datelor decât ţara în care locuiţi (inclusiv, dar fără a se limita la, Statele Unite ale Americii). Aceste servere sunt deţinute şi întreţinute de un intermediar terţ, cu care compania Symantec a încheiat un contract pentru protejarea Datelor Dvs.  Pentru întrebări privind modul de utilizare a Datelor Dvs., contactaţi Serviciul de relaţii cu clienţii Symantec, folosind datele de contact de la Secţiunea 11.

CPS/SUBS_SOS 21.0/IE

14.  Termeni suplimentari pentru Norton Mobile Security.

14.1	Perioada versiunii de încercare Premium. În funcţie de versiunea Software-ului şi Serviciilor pentru care dvs. aţi obţinut licenţă, dacă este specificat în Documentaţie sau documentaţia tranzacţiei aplicabile de la un distribuitor autorizat sau revânzător de la care dvs. aţi obţinut acest Software („Documentaţia tranzacţiei”), Perioada de furnizare a serviciului poate fi compusă dintr-o Perioadă a versiunii de încercare Premium (durata perioadei va fi indicată în Documentaţie sau Documentaţia tranzacţiei) şi o Perioadă pentru serviciul general (definită ca partea rămasă din Perioada de furnizare a serviciului). Dacă este cazul, în timpul versiunii de încercare Premium, este la latitudinea Symantec să permită şi să vă pună la dispoziţie anumite caracteristici ale Software-ului şi serviciilor („Caracteristici versiune de încercare Premium”), suplimentar faţă de caracteristicile la care aveţi dreptul în abonamentul dvs. Symantec are dreptul de a rezilia toate sau oricare din Caracteristicile versiunii de încercare Premium fără notificări suplimentare, iar dvs. nu veţi avea dreptul de a utiliza sau de a primi actualizări ale caracteristicilor sau ale conţinutului legate de Caracteristicile versiunii de încercare Premium.

14.2	Servicii prin internet.  Symantec poate include servicii antifurt bazate pe web care fac parte integrantă din Software şi servicii, printre care se numără un agent software client instalat pe Dispozitivul Dvs. care transmite informaţii de la agentul software client instalat către serverele Symantec; în acest fel vă poate permite (i) să monitorizaţi locaţia Dispozitivului, (ii) să dezactivaţi accesul la Dispozitiv (dacă există), (iii) să ştergeţi datele de pe Dispozitiv, (iv) să transmiteţi imaginile înregistrate cu camera Dispozitivului (dacă există) şi (v) să modificaţi anumite setări pe Dispozitiv.

Nu aveţi dreptul să utilizaţi Software-ul şi Serviciile în orice mod care poate deteriora Software-ul şi Serviciile sau care poate dăuna utilizării acestor servicii de către oricare alt utilizator. Nu aveţi dreptul să utilizaţi Software-ul şi Serviciile pentru a dobândi sau pentru a încerca să dobândiţi în orice mod acces neautorizat la servicii, date, conturi sau reţele.

14.3	Contul Norton.  În funcţie de versiunea Software-ului pentru care aţi obţinut licenţă, este posibil să vi se solicite să aveţi un cont Norton Symantec curent („Contul Norton”) pentru a accesa şi a utiliza Software-ul şi Serviciile.  Dacă nu aveţi un Cont Norton, vi se poate solicita să parcurgeţi procesul de înregistrare aplicabil pentru crearea unui Cont Norton, astfel încât să puteţi utiliza Software-ul şi Serviciile. Responsabilitatea pentru păstrarea confidenţialităţii privind parola Contului Norton vă aparţine în totalitate.

14.4	Backupul persoanelor de contact.  Software-ul şi Serviciile pot include o caracteristică care vă oferă posibilitatea de a stoca şi a recupera anumite informaţii, inclusiv persoanele de contact stocate pe Dispozitivul dvs. sau pe sistemul Symantec, prin internet, în timpul Perioadei de furnizare a serviciului sau, dacă este aplicabil, a Perioadei de încercare Premium („Caracteristica de stocare a backupului persoanelor de contact”), în funcţie de spaţiul total pentru backupul online oferit odată cu Software-ul şi Serviciile şi/sau spaţiul pe care l-aţi achiziţionat suplimentar.  Dacă aţi primit acces la Caracteristica de backup a persoanelor de contact, toţi termenii şi condiţiile care se aplică Caracteristicii de backup online, descrişi la Secţiunea 4 de mai sus, se vor aplica utilizării de către dvs. a Caracteristicii de stocare a backupului persoanelor de contact.  Dacă dvs. aveţi acces la Caracteristica de stocare a backupului persoanelor de contact numai în timpul Perioadei versiunii de încercare Premium, toate referirile din Secţiunea 4 de mai sus pentru Perioada de furnizare a Serviciului se consideră că se referă şi la Perioada de versiunii de încercare Premium.  

14.5	Abonamentul Norton for Small Business.  Dacă aţi primit Software-ul şi serviciile împreună cu abonamentul Norton for Small Business, Caracteristica de stocare online va fi dezactivată, iar administratorul companiei sau organizaţiei („Administratorul”) va putea gestiona de la distanţă anumite funcţii ale Software-ului şi serviciilor.  În funcţie de reglementările locale referitoare la Dvs., Administratorul Dvs. poate accesa informaţii referitoare la locaţia Dispozitivului sau imagini făcute de camera Dispozitivului, fără o notificare prealabilă.
14.6	Confidenţialitatea; Protecţia datelor.  Software-ul şi Serviciile pot colecta, de asemenea, următoarele informaţii de la Dispozitivul pe care sunt instalate:

* Software-ul şi Serviciile accesează codul International Mobile Equipment Identity (IMEI) pentru a genera un cod hash care vă asigură anonimatul. Codul hash se utilizează pentru a analiza şi a agrega datele echipamentelor în scopuri statistice. Codul IMEI nu este colectat sau stocat de Symantec. De asemenea, Software-ul şi Serviciile monitorizează schimbările codului International Mobile Subscriber Identity (IMSI), pentru a putea continua furnizarea serviciului, chiar şi atunci când utilizatorii schimbă cartela SIM. Codul IMSI nu este colectat sau stocat de Symantec. Informaţiile de mai sus sunt utilizate pentru identificarea dispozitivului de telecomunicaţii eligibil pentru a primi Actualizările de conţinut pentru Software şi Servicii.  Aceste informaţii nu vor fi corelate cu alte informaţii de identificare personală, cum ar fi informaţiile despre contul dvs. După încheierea perioadei de furnizare a serviciului, datele sunt păstrate numai în format statistic pentru cercetare internă. Symantec poate partaja aceste date cu antreprenorii terţe părţi şi/sau procesatorii de date după cum este necesar în scopul gestionării contului.
* Informaţii asociate cu locaţia Dispozitivului dvs. dacă funcţionalitatea antifurt este activată.
* Imagini surprinse cu camera Dispozitivului, dacă este disponibilă şi activată.
* Adresa Media Access Control (MAC) a reţelei Wi-Fi a Dispozitivului pe care sunt instalate Software-ul şi Serviciile pentru a le permite să funcţioneze şi în scopuri de administrare a licenţelor.

Symantec inovează constant pentru a furniza cea mai bună experienţă utilizatorilor săi. Pentru îmbunătăţirea Software-ului şi Serviciilor, Symantec, la alegerea sa şi fără notificare, poate adăuga, modifica sau elimina caracteristici ale Software-ului şi Serviciilor în orice moment.  Compania Symantec poate să restricţioneze utilizarea serviciilor sau să limiteze disponibilitatea acestora în orice moment, fără notificare prealabilă şi fără nicio răspundere, pentru efectuarea unor activităţi de întreţinere.

Pentru întrebări referitoare la confidenţialitate şi protecţia datelor, contactaţi privacy@symantec.com.

CPS/NMS 3.8.6/GLBL

Dacă aţi primit Software-ul şi serviciile (aşa cum este definit în continuare) împreună cu o licenţă Symantec App Center, termenii următorului „ACORD DE LICENŢĂ PENTRU SOFTWARE-UL SYMANTEC” se aplică Dvs. şi utilizării de către Dvs. a Software-ului şi serviciilor, iar termenii „ACORDULUI DE LICENŢĂ NORTON” incluşi mai sus nu sunt aplicabili.  Dacă aţi primit Software-ul şi serviciile prin orice mijloace, altele decât cele împreună cu Symantec App Center, utilizarea de către Dvs. a Software-ului şi Serviciilor se va supune termenilor „ACORDULUI DE LICENŢĂ NORTON” de mai sus, iar termenii„ACORDULUI DE LICENŢĂ PENTRU SOFTWARE-UL SYMANTEC” nu sunt aplicabili.

ACORD DE LICENŢĂ PENTRU PROGRAMELE SOFTWARE SYMANTEC

SYMANTEC CORPORATION ŞI/SAU FILIALELE SALE („SYMANTEC”) SUNT DISPUSE SĂ VĂ ACORDE LICENŢA LA SOFTWARE ŞI SERVICII CA PERSOANĂ INDIVIDUALĂ, COMPANIE SAU ENTITATE LEGALĂ CARE VA UTILIZA SOFTWARE-UL ŞI SERVICIILE (DEFINITE ÎN CONTINUARE CA „DVS.”) NUMAI ÎN CONDIŢIILE ÎN CARE ACCEPTAŢI TOŢI TERMENII ACESTUI ACORD DE LICENŢĂ („ACORD DE LICENŢĂ”).  CITIŢI CU ATENŢIE TERMENII ŞI CONDIŢIILE DIN ACEST ACORD DE LICENŢĂ ÎNAINTE DE A UTILIZA SOFTWARE-UL ŞI SERVICIILE.  ACESTA ESTE UN ACORD LEGAL ŞI EXECUTORIU ÎNTRE DVS. ŞI SYMANTEC.  PRIN APĂSAREA BUTOANELOR „SUNT DE ACORD” SAU „DA”, PRIN ALTE ACTIVITĂŢI ELECTRONICE CARE INDICĂ ACORDUL SAU PRIN ÎNCĂRCAREA ORI ALTĂ UTILIZARE A SOFTWARE-ULUI ŞI SERVICIILOR, ACCEPTAŢI TERMENII ŞI CONDIŢIILE DIN ACEST ACORD DE LICENŢĂ.  DACĂ NU ACCEPTAŢI ACEŞTI TERMENI ŞI ACESTE CONDIŢII, FACEŢI CLIC PE BUTONUL „NU SUNT DE ACORD” ORI PE „NU” SAU INDICAŢI RESPINGEREA PRIN ALTE METODE ŞI NU MAI UTILIZAŢI SOFTWARE-UL ŞI SERVICIILE. 
1. Drepturi de licenţă.  Pe baza respectării de către Dvs. a termenilor şi condiţiilor acestui Acord de licenţă, Symantec vă acordă o licenţă neexclusivă şi netransferabilă pentru a utiliza Software-ul şi serviciile numai în conformitate cu dreptul Administratorului Dvs. (aşa cum este definit în continuare) la Software-ul şi serviciile împreună cu Symantec App Center.  „Software-ul şi serviciile” reprezintă programul software Symantec, în formatul de cod obiect, împreună cu acest acord de licenţă, inclusiv orice documentaţie a programului asociat inclusă sau furnizată pentru a fi utilizată cu acest software.
2. Restricţii ale licenţei.  Fără permisiune, justificare, recomandare sau consimţământ scris prealabil al Symantec, nu aveţi dreptul: (i) să utilizaţi, să copiaţi, să modificaţi, să închiriaţi, să subînchiriaţi sau să acordaţi în leasing, să sublicenţiaţi ori să transferaţi Software-ul şi serviciile, cu excepţia situaţiilor menţionate expres în acest Acord de licenţă; (ii) să creaţi orice variantă derivată bazată pe Software şi servicii, cu excepţia situaţiilor menţionate expres în acest Acord de licenţă; (iii) să faceţi operaţiuni de inginerie inversă, să dezasamblaţi sau să decompilaţi Software-ul şi serviciile (cu excepţia situaţiilor în care Dvs. puteţi decompila Software-ul şi serviciile în scopuri de interoperabilitate, numai în limitele permise şi în strictă conformitate cu legea aplicabilă); (iv) să utilizaţi Software-ul şi serviciile pentru activităţile de birou, administrare clădiri, activităţi cu partajare a timpului, furnizare de servicii sau altele de acest gen unde Dvs. operaţi sau utilizaţi Software-ul şi serviciile pentru o terţă parte; ori (v) să permiteţi utilizarea de către alte persoane a Software-ului şi serviciilor, cu excepţia cazurilor menţionate expres în acest Acord de licenţă.
3. Proprietate/titlu.  Software-ul şi serviciile sunt proprietatea Symantec sau a furnizorilor săi de licenţe şi sunt protejate prin legislaţia drepturilor de autor şi a brevetelor.  Symantec şi furnizorii săi de licenţe păstrează orice şi toate drepturile, titlul şi interesul în şi pentru Software-ul şi serviciile, inclusiv a tuturor copiilor, îmbunătăţirilor, modificărilor şi a variantelor derivate ale Software-ului şi serviciilor.  Drepturile Dvs. de utilizare a Software-ului şi serviciilor sunt limitate la cele acordate expres în acest Acord de licenţă.  Toate drepturile care nu vă sunt acordate în mod special aparţin companiei Symantec şi/sau furnizorilor săi de licenţe. 
4. Programe terţă parte.  Software-ul şi serviciile ar putea conţine programe software terţă parte („Programe terţă parte”) disponibile sub formă de licenţe gratuite sau open source.  Acest Acord de licenţă nu alterează niciun drept sau obligaţie pe care Dvs. le aveţi pentru aceste licenţe gratuite sau open source.  Fără a ţine seamă de orice menţiune contrară conţinută în aceste licenţe, declinarea şi limitarea răspunderii în acest Acord de licenţă se va aplica la acele Programe terţă parte.
5. Garanţie şi limitarea răspunderii.
5.1.  Declinarea garanţiei.  SYMANTEC NU OFERĂ SUB ACEST ACORD NICIO GARANŢIE, INCLUSIV, DAR FĂRĂ A SE LIMITA LA, VREO GARANŢIE IMPLICITĂ DE COMERCIALIZARE, CALITATE SATISFĂCĂTOARE, ADECVAREA PENTRU UN ANUMIT SCOP, NEÎNCĂLCAREA DREPTURILOR SAU VREO ALTĂ GARANŢIE, FIE EXPRESĂ SAU SUBÎNŢELEASĂ.  DACĂ LICENŢA ADMINISTRATORULUI VĂ DĂ DREPTUL SĂ UTILIZAŢI SOFTWARE-UL ŞI SERVICIILE, GARANŢIILE LIMITATE APLICABILE LICENŢEI ADMINISTRATORULUI POT FI VALABILE PENTRU ADMINISTRATOR ÎN ACEIAŞI TERMENI.
5.2.  Limitarea răspunderii.  ÎN LIMITA PERMISĂ DE LEGEA APLICABILĂ ŞI INDIFERENT DACĂ ORICE REMEDIU STIPULAT AICI NU ÎŞI ATINGE SCOPUL PRINCIPAL, COMPANIA SYMANTEC NU VA FI ÎN NICIUN CAZ RĂSPUNZĂTOARE, ÎN ACEASTĂ SITUAŢIE, DE ORICE PREJUDICIU DIRECT, SPECIAL, REZULTAT, INDIRECT SAU SIMILAR, INCLUSIV ORICE PIERDERE DE PROFIT SAU DE DATE, GENERATĂ DE UTILIZAREA SAU IMPOSIBILITATEA DE A UTILIZA SOFTWARE-UL ŞI SERVICIILE, CHIAR DACĂ SYMANTEC A FOST AVERTIZATĂ DE POSIBILITATEA APARIŢIEI UNUI ASEMENEA PREJUDICIU.  DACĂ DREPTURILE ŞI GARANŢIILE LIMITATE ALE LICENŢEI ADMINISTRATORULUI SE APLICĂ LA SOFTWARE ŞI SERVICII, SE VA APLICA ŞI LIMITAREA RĂSPUNDERII APLICABILE ÎN ACEASTĂ LICENŢĂ.  UNELE STATE ŞI ŢĂRI, INCLUSIV STATE MEMBRE ALE ZONEI ECONOMICE EUROPENE, NU ACCEPTĂ LIMITAREA SAU EXCLUDEREA RĂSPUNDERII PENTRU DAUNELE ACCIDENTALE SAU REZULTATE, ASTFEL ÎNCÂT ESTE POSIBIL CA LIMITĂRILE SAU EXCLUDERILE DE MAI SUS SĂ NU SE APLICE ÎN CAZUL DVS.
6. Asistenţă/întreţinere.  Conform acestui Acord de licenţă, Symantec nu are nicio obligaţie să furnizeze întreţinere/asistenţă pentru Software şi servicii.  Orice activitate de întreţinere/asistenţă achiziţionată pentru licenţa administratorului care include utilizarea Symantec App Center se va aplica, de asemenea, la utilizarea Software-ului şi serviciilor, dând dreptul administratorului la întreţinere/asistenţă.  Prevederile Symantec în legătură cu activitatea de întreţinere/asistenţă sunt supuse politicilor şi procedurilor Symantec de întreţinere/asistenţă valabile la momentul respectiv.
7. Reglementările privind exportul.  Confirmaţi că Software-ul şi serviciile, datele tehnice şi serviciile conexe (numite colectiv „Tehnologie controlată”) sunt supuse legilor privind importul şi exportul din Statele Unite ale Americii, şi anume, U.S. Export Administration Regulations (Reglementările Administraţiei Exporturilor S.U.A. – EAR), şi legilor din orice ţară în care Tehnologia controlată este importată sau reexportată.  Sunteţi de acord să respectaţi toate legile relevante şi să nu exportaţi Tehnologii controlate prin încălcarea legilor din S.U.A. către orice ţară, entitate sau persoană interzisă, pentru care aveţi nevoie de licenţă de export sau de alt tip de aprobare guvernamentală.  
8. Durata acordului şi rezilierea.  Acest Acord de licenţă va continua atât timp cât îi respectaţi termenii.  În cazul în care încălcaţi Acordul de licenţă, acesta se va rezilia automat.  La reziliere, trebuie să întrerupeţi utilizarea şi să distrugeţi toate copiile Software-ului şi serviciilor din posesia sau controlul Dvs.  Secţiunile Proprietatea/titlul, Garanţia şi limitarea răspunderii şi Generalităţi ale acestui Acord de licenţă vor rămâne în vigoare şi după rezilierea Acordului.
9. Confidenţialitate; colectarea datelor.
9.1	Informaţiile colectate şi transmise.  Software-ul şi serviciile colectează de la mediul dispozitivului pe care este instalat şi poate transmite automat la Symantec date care pot include, dar fără a se limita la, identificatorul de echipament (de ex., adresa MAC sau codul IMEI), identificatorul de abonat, numărul de telefon mobil, numele dispozitivului, tipul/producătorul dispozitivului, alte informaţii de sistem şi statistici ale dispozitivului, tipul şi versiunea sistemului de operare, informaţii despre operatorul mobil wireless, o înregistrare de acţiuni efectuate în cadrul Software-ului şi serviciilor de la momentul obţinerii lui, alte informaţii despre utilizare, tipul de reţea şi informaţii de conectare, ţara de origine şi adresa de Internet Protocol (IP), informaţii statice ale aplicaţiilor, informaţii din timpul execuţiei aplicaţiilor, fişierele şi aplicaţiile de pe dispozitiv în timpul unei scanări, istoricul şi marcajele browserului web, setările telefonului, aplicaţii (APK) necunoscute pentru Symantec pentru analiza ameninţărilor şi a reputaţiei, persoanele de contact de pe dispozitiv şi jurnalele de apeluri şi SMS-uri (colectiv „Informaţii colectate”).   Aceste date pot fi utilizate cu scopul de a îmbunătăţi şi optimiza performanţa Software-ului şi serviciilor, pentru cercetare şi dezvoltare internă, inclusiv îmbunătăţirea produselor şi serviciilor Symantec şi pentru analiza statistică a dezvoltării produsului, inclusiv analiza tendinţelor şi comparare în formă agregată.
9.2	Partajarea şi transferul.  Pentru a promova conştientizarea, identificarea şi prevenirea riscurilor de securitate pe internet, Symantec poate partaja informaţiile colectate cu organizaţii de cercetare şi cu alţi distribuitori de programe software de securitate.  De asemenea, Symantec poate utiliza statisticile derivate din informaţiile colectate prin Software şi servicii sau trimise de Dvs. pentru a urmări şi publica rapoarte despre tendinţele în domeniul riscurilor de securitate.
	Informaţiile colectate pot fi transferate către Symantec Corporation, filialele şi contractorii săi din Statele Unite ale Americii sau din alte ţări care pot avea legi mai puţin protective pentru date decât regiunea în care vă aflaţi (inclusiv Uniunea Europeană) şi vor fi stocate şi procesate manual şi electronic, prin sisteme şi instrumente globale în scopurile de mai sus.  Informaţiile colectate pot fi accesibile angajaţilor sau contractorilor Symantec când este necesar să fie cunoscute, exclusiv pentru a fi utilizate în concordanţă cu scopurile descrise mai sus.  În aceleaşi scopuri, Informaţiile colectate pot fi partajate cu parteneri şi furnizori care procesează informaţii în interesul Symantec.  Symantec a luat măsuri astfel încât, dacă sunt transferate, Informaţiile colectate să beneficieze de un nivel adecvat de protecţie.
9.3	Partajarea şi transferul către Administratorul Dvs.  Software-ul licenţiat este destinat pentru a fi utilizat împreună cu un server de gestionare a dispozitivelor mobile Symantec, licenţiat separat de Dvs, Compania sau organizaţia Dvs., („Server administrator”), permiţând Dvs., Administratorului companiei sau organizaţiei Dvs. („Administrator”) să primească anumite Informaţii colectate, inclusiv, dar fără a se limita la, numele şi detaliile oricărui pachet identificat de Software-ul licenţiat ca malware, data şi ora când orice program malware identificat a fost detectat şi eliminat de Software-ul licenţiat şi versiunea bazei de definiţii antivirus de pe dispozitivul Dvs..
9.4	Divulgări la aplicarea legii.  În conformitate cu legile aplicabile, compania Symantec îşi rezervă dreptul de a coopera în orice proces legal şi în orice anchetă de aplicare a legii sau alt tip de anchetă guvernamentală legată de utilizarea Software-ului şi Serviciilor de către Dvs.  Aceasta înseamnă că Symantec poate oferi documente şi informaţii relevante ca răspuns la o citaţie sau pentru o anchetă legală sau alt tip de anchetă guvernamentală. 
9.5	Contactarea Symantec pentru confidenţialitatea dvs. Pentru orice solicitare privind Informaţiile colectate sau politicile de confidenţialitate, contactaţi-ne la privacy@symantec.com.
10. Generalităţi.  Nu aveţi permisiunea de a transmite drepturile acordate mai jos sau în acest Acord de licenţă, complet sau parţial, prin clauze contractuale, legi sau prin alte metode fără consimţământul prealabil, explicit, în scris al Symantec.  Symantec poate verifica utilizarea de către Dvs. a Software-ului şi serviciilor.  Dacă locuiţi în America de Nord sau America Latină, acest Acord de licenţă va fi guvernat de legile din Statul California, Statele Unite ale Americii.  Dacă locuiţi în China, acest Acord de licenţă va fi guvernat de legile din Republica Populară Chineză.  În caz contrar, acest Acord de licenţă va fi guvernat de legile din Anglia.  Aceste legi aplicabile nu se supun reglementărilor din Convenţia Naţiunilor Unite privind contractele de vânzări de bunuri, inclusiv orice amendament al acestor regmlementări, şi nu ţin cont de principiile conflictelor legislative.  Dacă vreo prevedere a acestui Acord de licenţă este parţial sau complet ilegală ori imposibil de aplicat, acea prevedere se va aplica în limita maximă permisă, iar restul prevederilor acestui Acord de licenţă vor rămâne complet aplicabile şi valabile.  O exceptare de la orice încălcare sau anumite circumstanţe implicite în privinţa acestui Acord de licenţă nu constituie un motiv pentru o exceptare de la orice altă încălcare sau circumstanţă ulterioară.  Acest Acord de licenţă reprezintă acordul complet şi exclusiv între Dvs. şi Symantec referitor la Software şi servicii şi înlocuieşte orice comunicare, propunere sau declaraţie anterioară sau actuală, verbală sau scrisă, referitoare la acest subiect.

GLB TECHNOLOGY EULA TEMPLATE v.2.0_Norton Mobile Security (App Center)_18March2014
