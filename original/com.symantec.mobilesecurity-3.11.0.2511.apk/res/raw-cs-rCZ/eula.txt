Pokud jste obdrželi software a služby (jak jsou definovány níže) jiným způsobem než ve spojení s licencí na řešení Symantec App Center, vztahují se na vás a vaše používání softwaru a služeb podmínky „LICENČNÍ SMLOUVY NORTON“ a podmínky „SOFTWAROVÉ LICENČNÍ SMLOUVY SPOLEČNOSTI SYMANTEC“ se na vás nevztahují.  Pokud jste obdrželi software a služby ve spojení s licencí na řešení Symantec App Center, vztahují se na vaše používání softwaru a služeb podmínky „SOFTWAROVÉ LICENČNÍ SMLOUVY SPOLEČNOSTI SYMANTEC“ a podmínky „LICENČNÍ SMLOUVY NORTON“ se na vás nevztahují.

LICENČNÍ SMLOUVA NORTON
Norton Mobile Security

DŮLEŽITÉ:  PŘED POUŽITÍM SOFTWARU A SLUŽEB (JAK JE DEFINOVÁN NÍŽE) SI POZORNĚ PŘEČTĚTE PODMÍNKY TÉTO LICENČNÍ SMLOUVY (DÁLE JEN „LICENČNÍ SMLOUVA“).  SPOLEČNOST SYMANTEC CORPORATION, NACHÁZÍTE-LI SE V AMERICE; SYMANTEC ASIA PACIFIC PTE LTD, NACHÁZÍTE-LI SE NA TICHOMOŘSKÉM POBŘEŽÍ ASIE NEBO V JAPONSKU; NEBO SYMANTEC LIMITED, NACHÁZÍTE-LI SE V EVROPĚ, NA STŘEDNÍM VÝCHODĚ NEBO V AFRICE („SYMANTEC“), UDĚLUJE LICENCI K TOMUTO SOFTWARU A SLUŽBÁM VÁM JAKO JEDNOTLIVCI, SPOLEČNOSTI NEBO PRÁVNICKÉ OSOBĚ, KTERÁ BUDE SOFTWARE A SLUŽEB POUŽÍVAT (DÁLE POUZE OSLOVENÍ „VÁŠ“), POUZE ZA PŘEDPOKLADU, ŽE PŘIJÍMÁTE VŠECHNY PODMÍNKY TÉTO LICENČNÍ SMLOUVY.  JEDNÁ SE O PRÁVNÍ A VYMAHATELNOU SMLOUVU MEZI VÁMI A SPOLEČNOSTÍ SYMANTEC.  OTEVŘENÍM TOHOTO BALENÍ, PORUŠENÍM PEČETI, KLEPNUTÍM NA TLAČÍTKO „I AGREE“ (SOUHLASÍM) NEBO „YES“ (ANO) NEBO JINÝM VYJÁDŘENÍM SOUHLASU ELEKTRONICKOU CESTOU NEBO NAČTENÍM ČI POUŽITÍM SOFTWARU A SLUŽEB VYJADŘUJETE SOUHLAS S PODMÍNKAMI TÉTO LICENČNÍ SMLOUVY.  JESTLIŽE S TĚMITO PODMÍNKAMI NESOUHLASÍTE, KLEPNĚTE NA TLAČÍTKO „CANCEL“ („ZRUŠIT“), NA TLAČÍTKO „NO“ („NE“) NEBO NA TLAČÍTKO „CLOSE WINDOW“ (ZAVŘÍT OKNO), NEBO JINÝM ZPŮSOBEM VYJÁDŘETE NESOUHLAS A SOFTWARE A SLUŽBY DÁLE NEPOUŽÍVEJTE. (i) PROSTŘEDNICTVÍM KONTAKTNÍCH ÚDAJŮ UVEDENÝCH V ČÁSTI 11 TÉTO LICENČNÍ SMLOUVY KONTAKTUJTE PRODEJCE NEBO ZÁKAZNICKÝ SERVIS SPOLEČNOSTI SYMANTEC, KTERÝ VÁM SDĚLÍ INFORMACE O NAVRÁCENÍ PENĚZ, KTERÉ JSTE ZA AKTUÁLNÍ SERVISNÍ DOBU (DEFINOVÁNA NÍŽE) ZAPLATILI, A TO KDYKOLI DO ŠEDESÁTI (60) DNŮ ODE DNE ZAKOUPENÍ ROČNÍHO PŘEDPLATNÉHO NEBO DO TŘICETI (30) DNŮ ODE DNE ZAKOUPENÍ MĚSÍČNÍHO PŘEDPLATNÉHO, NEBO (ii) OBRAŤTE SE NA SVÉHO POSKYTOVATELE SLUŽEB S ŽÁDOSTÍ O INFORMACE O MOŽNOSTECH VRÁCENÍ PENĚZ.

1. Licence:

Software, služby a dokumentace, včetně veškerého balení („dokumentace“), které doprovázejí tuto licenční smlouvu (souhrnně „software a služby“), jsou majetkem společnosti Symantec nebo jejích poskytovatelů licencí a jsou chráněny zákonem o autorském právu.   Přestože software a služby bude i nadále vlastnit společnost Symantec nebo její poskytovatelé, po přijetí této licenční smlouvy budete mít na používání softwaru a služeb po dobu servisní doby určitá práva.  Všechna práva, která Vám nejsou výslovně udělena, si ponechává společnost Symantec nebo její poskytovatelé licencí. „Servisní doba“ začíná (a) k datu první instalace nebo použití kopie softwaru a služeb v počítači, virtuálním prostředí, mobilním telefonu nebo mobilním zařízení („zařízení“), nebo (b) pokud jste tento software a služby obdrželi v rámci nabídky několika produktů, k datu první instalace nebo použití softwaru a služeb nebo libovolného softwarového produktu či mobilní aplikace zahrnuté v takové nabídce do zařízení, nebo (c) pokud jste právo používat software a služby, jak je uvedeno v této licenční smlouvě, získali od poskytovatele služeb autorizovaného společností Symantec („poskytovatel služeb“) k datu, které určí poskytovatel služeb. „Servisní doba“ trvá po dobu stanovenou v dokumentaci nebo v dokumentaci k příslušné transakci od autorizovaného distributora, poskytovatele služeb nebo prodejce, od něhož jste software a služby získali.   Software a služby se může na konci servisní doby automaticky deaktivovat a stát se neschopným provozu; Vy přitom nebudete mít nárok na získání aktualizací funkcí nebo obsahu softwaru, pokud nebude servisní doba prodloužena.  Přihlášení k obnovení servisní doby bude (i) dáno k dispozici v souladu se zásadami podpory společnosti Symantec, zveřejněnými na webové adrese www.norton.com/support_policy/, nebo (ii) pokud jste software a služby obdrželi od poskytovatele služeb, bude zajištěno poskytovatelem služeb v souladu s jeho zásadami.

Tato licenční smlouva se vztahuje na všechna vydání, opravy, aktualizace nebo vylepšení softwaru a služeb, která Vám společnost Symantec poskytne.   S výjimkou změn uvedených v dokumentaci jsou vaše práva a povinnosti vyplývající z této licenční smlouvy a týkající se použití tohoto softwaru a služeb následující.

Během servisní doby můžete:
A. Používat jednu kopii softwaru a služeb v jednom zařízení.  Je-li v dokumentaci nebo příslušné dokumentaci transakce od autorizovaného distributora, poskytovatele služeb nebo prodejce, od kterého jste software a služby získali, uveden větší počet kopií a/nebo počet zařízení, můžete software a služby používat v souladu s těmito specifikacemi.
B. Vytvořit jednu kopii softwaru pro účely zálohování nebo archivace nebo zkopírovat software a služby na pevný disk zařízení a uschovat originál pro účely zálohování či archivace.
C. Používat software a služby v síti za předpokladu, že máte kopii s udělenou licencí softwaru a služeb pro každé zařízení, které má k softwaru a službám přístup prostřednictvím této sítě. 
D. Trvale přenést veškerá svá práva udělená touto licenční smlouvou v souvislosti se softwarem a službami (získaným výhradně na fyzickém médiu) na jinou osobu či subjekt, a to za předpokladu, že předáte fyzické médium, na kterém jste software a služby obdrželi, neponecháte si žádné kopie softwaru a služeb a přijímající strana udělí souhlas se všemi podmínkami této licenční smlouvy.  Jestliže je přenášený software a služby součástí nabídky zahrnující více produktů, musíte z důvodu zamezení pochybnostem přenést všechna práva ke všem nabídkám produktů, které jsou součástí takového softwaru a služeb. Částečný převod práv vyplývajících z této licenční smlouvy není povolen a všechny takové pokusy budou neplatné.  Pokud například dokumentace nebo příslušná dokumentace od autorizovaného distributora, prodejce či poskytovatele služeb uděluje právo používat více kopií softwaru a služeb, bude platný pouze převod práv na užívání všech těchto kopií softwaru a služeb.  Z důvodu zamezení pochybnostem výše uvedená práva na přenos neplatí, pokud jste software a služby získali od poskytovatele služeb. S výjimkou výše uvedených situací není dovoleno poskytnout licenční klíče softwaru a služeb získaných na fyzickém médiu žádným třetím stranám bez předání vlastnictví samotného fyzického média. Software a služby ani jejich licenční klíče není dovoleno předávat žádným třetím stranám, pokud jste je nezískali na fyzickém médiu.
E. Používejte software a služby v souladu s jakýmikoli dodatečnými pravidly používání, které mohou být uvedeny níže.

Osobně nesmíte a ani žádné jiné osobě nesmíte dovolit:
A. Poskytnout dílčí licenci na libovolnou část softwaru a služeb nebo ji pronajímat. 
B. Provádět zpětnou analýzu softwaru, jeho dekompilaci, převod ze strojového kódu, úpravy, překlad, jakékoli pokusy o zjištění zdrojového kódu softwaru a služeb nebo z něj vytvářet odvozená díla nad hranici nebo rámec okolností, které jsou povoleny zákonem. 
C. Poskytovat, nabízet nebo zpřístupňovat  software a služby jako prostředek pro správu, pro časově omezené sdílení, jako poskytovatel služeb nebo pro vybavení střediska služeb; nebo
D. Používat software a služby jakýmkoli způsobem, který není touto licenční smlouvou povolen.

Software a služby mohou obsahovat funkce a vlastnosti od třetích stran nebo mohou přistupovat k obsahu na webových stránkách třetích stran.  Na takové vlastnosti, funkce a obsah se mohou vztahovat podmínky používání služeb třetích stran.

2. Aktualizace softwaru a služeb a obsahu:

A.  Budete mít právo získat nové funkce a verze softwaru a služeb tak, jak společnost Symantec dle vlastního uvážení dá tyto funkce a verze k dispozici během Vaší servisní doby.   Společnost Symantec neustále usiluje o vylepšení použitelnosti a kvality svých produktů a služeb.  Abychom mohli software a služby optimalizovat a poskytovat vám jejich nejnovější verzi, souhlasíte s tím, že software a služby mohou stahovat a instalovat své nové aktualizace a verze, když je společnost Symantec na své vlastní uvážení uvolní. Souhlasíte s přijetím těchto nových aktualizací a dovolujete společnosti Symantec dodávat tyto nové aktualizace a verze do vašeho zařízení. Společnost Symantec může na základě těchto aktualizací a verzí změnit pravidla a podmínky vztahující se k vašemu použití softwaru a služeb a vy s těmito aktualizovanými pravidly souhlasíte.

B.  Obsah některých softwarových produktů a a služeb společnosti Symantec je v určitých intervalech aktualizován. Jde mimo jiné o následující software: antivirový a crimewarový software používá aktualizované definice virů; antispywarový software používá aktualizované definice spywaru; software na ochranu proti nevyžádané poště používá aktualizovaná pravidla ochrany proti nevyžádané poště; software pro filtrování obsahu a antiphishing používá aktualizované seznamy adres URL; některý software brány firewall používá aktualizovaná pravidla bran firewall; produkty pro vyhodnocení zranitelnosti používají aktualizovaná data o napadnutelnosti a software pro ověření webových stránek používá aktualizované seznamy ověřených webových stránek. Tyto aktualizace se souhrnně nazývají „aktualizace obsahu“ (nebo také „aktualizace ochrany“, případně „aktualizace zabezpečení“).  Během servisní doby budete oprávněni přijímat pro software a služby aktualizace obsahu. 

3. Instalace produktu, požadovaná aktivace, účet Norton:  

A. Během procesu instalace mohou software a služby odinstalovat nebo zakázat ostatní bezpečností produkty nebo jejich funkce, pokud jsou tyto produkty či funkce se softwarem a službami nekompatibilní nebo pro zlepšení celkové funkčnosti softwaru a služeb.

B. V tomto softwaru a službách mohou být použita technologická opatření, jejichž cílem je zabránit nelicencovanému a neoprávněnému používání softwaru a služeb.  Souhlasíte s tím, že společnost Symantec může tato opatření používat k vlastní ochraně proti softwarovému a jinému pirátství.  Software a služby mohou obsahovat omezovací mechanismus, který umožňuje provést pouze omezený počet jejich instalací a odinstalací v určitém stanoveném počtu zařízení.  Tato licenční smlouva a software a služby s omezovacím mechanismem mohou vyžadovat aktivaci, jak je uvedeno v dokumentaci.  Je-li tomu tak, do aktivace uživatelem bude tento software a služby fungovat pouze po omezenou dobu.   Pro účely ověření pravosti softwaru a služeb můžete být během aktivace prostřednictvím internetu požádáni o zadání jedinečného aktivačního kódu dodaného se softwarem a službami a konfigurace zařízení ve tvaru alfanumerického kódu.  Pokud neprovedete aktivaci během omezené doby uvedené v dokumentaci nebo po vyzvání, které vám software a služby zobrazí, přestanou software a služby fungovat, dokud aktivaci nedokončíte. Poté bude funkčnost softwaru a služeb obnovena.  V případě, že nemůžete software a služby aktivovat prostřednictvím Internetu ani jiným ze způsobů uvedených během procesu aktivace, můžete se obrátit na (i) oddělení služeb zákazníkům společnosti Symantec, pomocí informací poskytnutých společností Symantec během aktivace nebo uvedených níže, nebo (ii) pokud jste software a služby získali od poskytovatele služeb, na poskytovatele služeb či organizaci uvedenou v dokumentaci dodané poskytovatelem služeb.

C. Účet Norton.  Pro přístup k funkci Zálohování online a pro její využívání je zapotřebí platný účet Symantec Norton Account („účet Norton“).   Pokud nemáte účet Norton, abyste mohli službu používat, musíte provést příslušnou registraci a tím vytvořit účet Norton. Jestliže jste právo používat software a služby získali od poskytovatele služeb, který pro přístup k softwaru a službám vyžaduje jiný uživatelský účet („uživatelský účet poskytovatele služeb“), nemusí být účet Norton zapotřebí.  Informace o tom, zda je pro přístup k softwaru a službám a jejich užívání zapotřebí účet Norton, nebo uživatelský účet poskytovatele služeb, najdete v příslušné dokumentaci k transakci s poskytovatelem služeb.  Zcela odpovídáte za zachování důvěrnosti hesla k vašemu účtu Norton nebo uživatelskému účtu poskytovatele služeb.

4.  Funkce produktů Safe Search a Online Backup:

A. Safe Search.  Software a služby mohou zahrnovat funkci Safe Search, která umožňuje bezpečné vyhledávání na internetu. Tato funkce může být dostupná mimo jiné pomocí panelu nástrojů pro vyhledávání Symantec.

B. Online Backup.

Software a služby mohou obsahovat funkci Online Backup, která vám během servisní doby umožňuje přes internet ukládat soubory do systému společnosti Symantec a znovu je z něj stahovat („funkce Online Backup“) a která je omezená množstvím online prostoru pro zálohování, jenž je poskytován jako součást vašeho softwaru a služeb a/nebo který si zakoupíte navíc.  Rozhodnete-li se používat funkci Online Backup, musíte tuto funkci v softwaru a službách aktivovat.  

a.	Dostupnost.  Funkce Zálohování online je poskytována „tak, jak je“ a společnost Symantec nebude povinna vám zaplatit jakoukoli ztrátu nebo škodu vyplývající z prostojů funkce Zálohování online z důvodu přiměřené plánované údržby, údržby při kritických problémech nebo vlivech, které jsou mimo přiměřenou kontrolu společnosti Symantec.
	
b.	Chování a zodpovědnost uživatelů, dodržování příslušných zákonů.  Použití funkce zálohování online (včetně přenosu jakýchkoli dat, která se rozhodnete uložit prostřednictvím funkce zálohování online (dále jako „data“)) se řídí všemi příslušnými místními, státními, národními a mezinárodními zákony a předpisy včetně, ale nikoli výhradně, zákony Spojených států o vývozu .  Zavazujete se, že budete dodržovat příslušné zákony a předpisy a specifikace popsané v dokumentaci nebo odpovídající transakční dokumentaci od autorizovaného distributora, poskytovatele služeb nebo prodejce, od něhož jste software a služby získali a že nebudete (i) používat funkci Zálohování online pro nezákonné účely; (ii) přenášet ani ukládat materiál, který by mohl poškozovat práva duševního vlastnictví nebo jiná práva třetích osob nebo který je nezákonný, protiprávní, urážlivý, nactiutrhačný nebo který zasahuje do soukromí jiných osob; (iii) přenášet ani ukládat data patřící třetí osobě, aniž byste předtím získali všechna zákonem vyžadovaná svolení vlastníků dat s přenosem dat do společnosti Symantec za účelem uschování na území Spojených států amerických; (iv) přenášet žádný materiál, který obsahuje softwarové viry nebo jiné nebezpečné počítačové kódy, soubory nebo programy, jako například trojské koně, červy nebo časované bomby; (v) zasahovat do serverů a sítí připojených k funkci Zálohování online ani je narušovat; (vi) pokoušet se o získání neautorizovaného přístupu k funkci Zálohování online, k účtům jiných uživatelů funkce Zálohování online nebo k počítačovým systémům a sítím připojeným k funkci Zálohování online.    
	
Povinnosti uvedené v části týkající se používání funkce Zálohování online platí pro veškeré používání funkce Zálohování online ve spojení s vaším účtem Norton.  Nesete plnou odpovědnost za použití funkce zálohování online a za data přenesená nebo uložená prostřednictvím funkce zálohování online ve spojení s Vaším účtem Norton Account.  
	
V největší možné míře povolené platnými zákony souhlasíte, že odškodníte a ochráníte společnost Symantec, její mateřské společnosti, dceřiné společnosti, sesterské společnosti, členy představenstva, ředitele, zaměstnance a pracovníky před jakýmikoli nároky, požadavky, náklady, škodami, ztrátami, závazky a výdaji třetích stran, včetně přiměřených poplatků za právní zastoupení, uplatněnými jakoukoli třetí stranou a vzniklými použitím nebo ve spojení s použitím funkce zálohování online prostřednictvím Vašeho účtu Norton v rozsahu, ve kterém takové nároky, požadavky, náklady, škody, ztráty, závazky a výdaje vyplývají z Vašeho porušení této licenční smlouvy nebo Vaší nedbalosti či úmyslného nesprávného chování. Taková míra může zahrnovat, ale není omezena pouze na odpovědnost za platby takových nároků, požadavků, nákladů, škod, ztrát, závazků a výdajů v důsledku nebo v souvislosti s předávanými údaji nebo údaji uloženými pomocí funkce zálohování online v souvislosti s Vaším účtem Norton.  

c.	Přerušení a ukončení.  Vaše právo používat funkci zálohování online bude ukončeno po vypršení doby trvání služby.  Společnost Symantec může okamžitě přerušit nebo ukončit použití funkce zálohování online během doby trvání služby pro nedodržení nebo nedodržení podle opodstatněného názoru společnosti Symantec těchto podmínek (jiné než zanedbatelné nebo bezvýznamné nedodržení).  nebo jakékoli jiné zneužití funkce zálohování online. Po vypršení nebo ukončení doby trvání služby:
* Společnost Symantec může trvale odstranit všechna data uložená v prostoru pro zálohování online poskytnutém s vaším softwarem a službami.
* Společnost Symantec nebude povinna zachovat taková data, předat tato data Vám nebo třetí straně nebo přenést tato data do jiné zálohovací služby nebo účtu.
* Nebudete moci uložit data na žádný dodatečný prostor pro zálohování, který jste zakoupili zvlášť, dokud nebude toto servisní období obnoveno.
	
d.	Různé.  Společnost Symantec nemá žádnou povinnost sledovat použití funkce zálohování online nebo dat přenesených nebo uložených prostřednictvím funkce zálohování online.  V maximální přípustné míře podle odpovídajících zákonů a nehledě na ustanovení níže uvedené části 13 si společnost Symantec vyhrazuje právo kdykoli monitorovat, přezkoumat, uchovat nebo zpřístupnit libovolná data nebo jiné informace nutné ke splnění jakýchkoli odpovídajících zákonů, předpisů, soudních sporů nebo vládních požadavků nebo k přešetření jakéhokoli použití nebo při podezření na porušení této licenční smlouvy.

5.	Technická pomoc: 

V softwaru a službách mohou být zahrnuty některé funkce technické podpory. Mohou zahrnovat živý rozhovor s pracovníkem technické podpory nebo pomoc pracovníka technické podpory prostřednictvím vzdáleného přístupu k počítači (veškerá taková technická podpora nabízená přímo v softwaru a službách se v této licenční smlouvě nazývá „technická podpora“). Pokud jsou takové funkce nabízeny a Vy se rozhodnete tuto odbornou pomoc použít, platí následující podmínky. Veškerou takovou odbornou pomoc poskytuje společnost Symantec podle vlastního uvážení bez jakékoli jiné záruky nebo garance jakéhokoliv druhu, než jsou záruky platné podle spotřebitelských zákonů ve Vaší jurisdikci, včetně spotřebitelských zákonů a zákonů o hospodářské soutěži pro australské spotřebitele, které nelze žádným způsobem vyloučit ani omezit.  Nesete plnou odpovědnost za dokončení zálohování všech svých stávajících dat, softwaru a programů před získáním jakékoli odborné pomoci.  V průběhu poskytování odborné pomoci může společnost Symantec rozhodnout, že technický problém přesahuje rozsah odborné pomoci.  Společnost Symantec si vyhrazuje právo podle vlastního uvážení odmítnout, přerušit nebo ukončit jakoukoli odbornou pomoc.

6. Záruka vrácení peněz:

Pokud jste původním vlastníkem licence k softwaru a službám a nejste s nimi z jakéhokoli důvodu zcela spokojeni, software a služby dále nepoužívejte a dle kontaktních údajů uvedených v oddílu 11 této licenční smlouvy se do šedesáti (60) dnů ode dne zakoupení ročního předplatného nebo do třiceti (30) dnů ode dne zakoupení měsíčního předplatného obraťte (i) na autorizovaného prodejce, od něhož jste software a služby koupili, nebo (ii) na autorizovaného prodejce, od něhož jste koupili zařízení, v němž byl předinstalován software a služby, které jste získali v rámci nabídky se zařízením, nebo (iii) na zákaznický servis společnosti Symantec, kde vám sdělí informace o navrácení částky, kterou jste zaplatili za aktuální servisní dobu.  Nejsou-li software a služby poškozeny, budete nuceni pokrýt výlohy za navrácení softwaru a služeb společnosti Symantec, včetně jakýchkoli daní s tímto spojených.  Jste-li spotřebitelem (tzn., že používáte software a služby pro osobní, nekomerční účely a jednáte mimo živnostenskou činnost nebo profesi vás či jiné osoby, nebo jste jinak spotřebitelem dle platných zákonů ve vaší oblasti), neporušuje toto žádná zákonná práva, která jako spotřebitel dle zákonů platných v dané oblasti máte. Z důvodu zamezení pochybnostem výše uvedené neplatí, pokud jste software a služby získali od poskytovatele služeb.

Jste-li australským spotřebitelem, nevztahuje se toto ustanovení na jakákoliv zákonná práva, která máte jako zákazník podle australského zákona o konkurenci a spotřebitelích z roku 2010.

7. Odpovědnost vůči zákazníkům z řad firem:

Pokud jste spotřebitelé, následující ustanovení tohoto Oddílu 7 se na vás nevztahují, pouze s výjimkou toho, že v rámci vaší oblasti soudní pravomoci se na vaše používání tohoto softwaru a služeb vztahují určitá spotřebitelská ustanovení bez ohledu na to, že se jedná o používání pro profesní či obchodní účely.  Místo ní si přečtěte část 8.

Pokud jste podnikatelský zákazník (t.j. používáte software a služby za účely podnikání, obchodu či profese), následující ustanovení v tomto Oddíle 7 se vás týkají (bez ohledu na to, zda přijímáte software a služby či nikoli).

A.  Společnost Symantec zaručuje, že všechna média vyrobená společností Symantec, na kterých je software distribuován, budou bez závad po dobu šedesáti (60) dní ode dne, kdy poprvé nainstalujete tento software. Vaším jediným nárokem v případě nedodržení této záruky je, že společnost Symantec podle vlastního uvážení vymění všechna vadná média vrácená společnosti Symantec v záruční době nebo vrátí částku, kterou jste zaplatili za aktuální dobu trvání služby.  Společnost Symantec nezaručuje, že software a služby budou splňovat vaše požadavky, že chod softwaru a služeb nebude přerušován nebo že software a služby budou bez zcela chyb. Aby byly vyloučeny pochybnosti, zmínky o „softwaru a službách“ v předchozí větě zahrnují funkci Online Backup a technickou podporu, ale nejsou na ně omezeny.

POUZE PRO SPOTŘEBITELE V AUSTRÁLII. Pokud jste spotřebitelé z Austrálie, následující ustanovení tohoto Oddílu 7 se na vás nevztahují, pouze s výjimkou toho, že v rámci australských spotřebitelských zákonů se na vaše používání tohoto softwaru a služeb pro profesní či obchodní účely vztahují určitá ustanovení. V takovém případě se na vás tento oddíl vztahuje.  

B. V MAXIMÁLNÍM MOŽNÉM ROZSAHU PŘÍPUSTNÉM PODLE PŘÍSLUŠNÝCH ZÁKONŮ (i) JE VÝŠE UVEDENÁ ZÁRUKA VÝLUČNÁ A NAHRAZUJE VŠECHNY OSTATNÍ ZÁRUKY, VÝSLOVNÉ NEBO PŘEDPOKLÁDANÉ, VČETNĚ PŘEDPOKLÁDANÝCH ZÁRUK TÝKAJÍCÍCH SE USPOKOJIVÉ KVALITY A VHODNOSTI PRO URČITÝ ÚČEL A (ii) SPOLEČNOST SYMANTEC NEPOSKYTUJE ŽÁDNOU ZÁRUKU V SOUVISLOSTI S NEPORUŠENÍM PRÁV NA DUŠEVNÍ VLASTNICTVÍ.  

C. V MAXIMÁLNÍM MOŽNÉM ROZSAHU PŘÍPUSTNÉM PODLE PŘÍSLUŠNÝCH ZÁKONŮ SPOLEČNOST SYMANTEC ANI JEJÍ POSKYTOVATELÉ LICENCÍ NEPONESOU VŮČI VÁM ZODPOVĚDNOST (ZANEDBÁNÍM, SMLUVNĚ ANI JINAK) ZA ZTRÁTU ZISKŮ, OBRATU, OBCHODNÍCH ZAKÁZEK, PŘEDPOKLÁDANÝCH ÚSPOR ČI ZTRÁTU DAT V SOUVISLOSTI S POUŽÍVÁNÍM NEBO NEMOŽNOSTÍ POUŽÍVAT SOFTWARE A SLUŽBY (MIMO JINÉ VČETNĚ POUŽÍVÁNÍ FUNKCE ZÁLOHOVÁNÍ ONLINE A TECHNICKÉ PODPORY), NEBO ZA JAKÉKOLI ZVLÁŠTNÍ, NÁSLEDNÉ, NEPŘÍMÉ A PODOBNÉ ŠKODY, A TO ANI V PŘÍPADĚ, ŽE BYLA SPOLEČNOST SYMANTEC NA MOŽNOST TAKOVÝCHTO ŠKOD UPOZORNĚNA.  

POUZE PRO AUSTRALSKÉ PODNIKOVÉ ZÁKAZNÍKY. V SOULADU S PŘEDCHOZÍMI USTANOVENÍMI TÉTO ČÁSTI 7(C) VŮČI VÁM SPOLEČNOST SYMANTEC NEPONESE ŽÁDNOU FINANČNÍ ODPOVĚDNOST ZA ZTRÁTU, KTERÁ NENÍ ROZUMNĚ PŘEDVÍDATELNÝM DŮSLEDKEM PORUŠENÍ TÉTO LICENČNÍ SMLOUVY ZE STRANY SPOLEČNOSTI SYMANTEC.

D. V MAXIMÁLNÍM ROZSAHU PŘÍPUSTNÉM PODLE PŘÍSLUŠNÝCH PRÁVNÍCH PŘEDPISŮ ODPOVĚDNOST SPOLEČNOSTI SYMANTEC NEBO JEJÍCH POSKYTOVATELŮ LICENCE NEPŘEKROČÍ NÁKUPNÍ CENU, KTEROU JSTE ZAPLATILI ZA PŘÍSLUŠNOU DOBU TRVÁNÍ SLUŽBY. URČITÉ PRÁVNÍ PŘEDPISY MOHOU PŘEDPOKLÁDAT ZÁRUKY NEBO UKLÁDAT SPOLEČNOSTI SYMANTEC POVINNOSTI, KTERÉ (I) NEMOHOU BÝT VYLOUČENY, OMEZENY ANI ZMĚNĚNY NEBO (II) MOHOU BÝT VYLOUČENY, OMEZENY A ZMĚNĚNY POUZE V OMEZENÉM ROZSAHU. TUTO SMLOUVU JE NUTNO VYKLÁDAT V SOULADU S TĚMITO ZÁKONNÝMI USTANOVENÍMI. POKUD JSOU TATO STATUTÁRNÍ USTANOVENÍ PLATNÁ, PAK BEZ OHLEDU NA JAKÁKOLI JINÁ USTANOVENÍ V TÉTO SMLOUVĚ A V ROZSAHU SVÝCH PRÁV OMEZUJE SPOLEČNOST SYMANTEC SVOJI ODPOVĚDNOST VE VZTAHU K JAKÝMKOLI NÁROKŮM NA ZÁKLADĚ TĚCHTO USTANOVENÍ V SOUVISLOSTI SE SOFTWAREM A SLUŽBAMI A S OHLEDEM NA VLASTNÍ UVÁŽENÍ NA VÝMĚNU SOFTWARU A SLUŽEB NEBO POSKYTNUTÍ EKVIVALENTNÍHO SOFTWARU A SLUŽEB; OPRAVU SOFTWARU A SLUŽEB; ÚHRADU NÁKLADŮ NA VÝMĚNU SOFTWARU A SLUŽEB ČI ZAVEDENÍ EKVIVALENTNÍHO SOFTWARU A SLUŽEB; ČI ÚHRADU NÁKLADŮ NA OBDRŽENÍ OPRAVY SOFTWARU A SLUŽEB NEBO, VE VZTAHU K JAKÝMKOLI SLUŽBÁM, OPAKOVANÉ POSKYTNUTÍ SLUŽEB NEBO ÚHRADU NÁKLADŮ NA OPAKOVANÉ OBDRŽENÍ SLUŽEB. OHLEDNĚ INFORMACÍ O VÝMĚNĚ VADNÝCH MÉDIÍ ČI VRÁCENÍ PENĚZ ZA AKTUÁLNÍ LICENČNÍ OBDOBÍ MŮŽETE KONTAKTOVAT (I) SPOTŘEBITELSKOU PODPORU SPOLEČNOSTI SYMANTEC NA ADRESE PO BOX 5689, DUBLIN 15, IRELAND ČI (II) ZÁKAZNICKÝ SERVIS SPOLEČNOSTI SYMANTEC NA ADRESE LEVEL 7, 181 MILLER ST, NORTH SYDNEY, NSW 2060, AUSTRALIA, NEBO NAVŠTIVTE STRÁNKU PODPORY PRO VAŠI ZEMI NEBO OBLAST NA ADRESE http://www.symantec.com/globalsites/index.jsp KDYKOLI BĚHEM OBDOBÍ ŠEDESÁTI (60) DNŮ ODE DNE ZAKOUPENÍ ROČNÍ LICENCE NEBO V RÁMCI TŘICETI (30) DNŮ ODE DNE ZAKOUPENÍ MĚSÍČNÍ LICENCE.

E. Společnost Symantec k vám ponese zodpovědnost bez výhrad v případě, že (a) Zemřete nebo budete zraněni v důsledku zanedbání povinností společností Symantec, nebo (b) Utrpíte ztráty či škody z důvodu, že se společnost Symantec zachovala podvodně.

F. Tato licenční smlouva tvoří kompletní smlouvu mezi vámi a společností Symantec vztahující se k softwaru a službám a:  (i) nahrazuje všechna předchozí nebo souběžná ústní nebo písemná sdělení, návrhy a vyjádření týkající se předmětu této smlouvy (jiné než záměrné zkreslení) a (ii) převažuje nad jakýmikoli konfliktními nebo dodatečnými podmínkami uvedenými v jakýchkoli nabídkách, objednávkách, schváleních nebo obdobných komunikacích mezi stranami.

8. Odpovědnost vůči spotřebitelům:

Jste-li spotřebitelem, platí pro Vás ustanovení této části 8.  Přečtěte si je pečlivě.  Část 8 pro vás neplatí, pokud jste zákazníkem z řad firem.

A. Společnost Symantec nese odpovědnost bez omezení v následujících případech: (a) uživatel je v důsledku zanedbání ze strany společnosti Symantec usmrcen nebo zraněn (b) uživatel utrpí ztrátu nebo škodu v důsledku podvodného jednání ze strany společnosti Symantec. Mimo záruku poskytovanou společností Symantec podle oddílu 6 a práv, která vám náleží jako spotřebiteli, neposkytuje společnost Symantec ve vztahu k softwaru a službám žádné další záruky.

B.  V souladu s předchozími ustanoveními této části 8 vůči Vám společnost Symantec neponese žádnou finanční odpovědnost za ztrátu, která není přiměřeně předvídatelným důsledkem porušení této licenční smlouvy ze strany společnosti Symantec. Jako spotřebitel software a služby používáte pouze k nekomerčním účelům.   Společnost Symantec tudíž nemůže být zodpovědná za jakékoli ztráty zisků, obratu, předpokládaných úspor, zakázek či času vzešlé z používání či nemožnosti používat software a služby (mimo jiné včetně používání funkce zálohování online a technické podpory). 

C. Pouze pro australské spotřebitele.  V souladu s článkem 102(1) australského zákona o spotřebitelích a hospodářské soutěži se „Naše produkty dodávají se zárukou, již nelze vyloučit v rámci australského spotřebitelského zákona. Máte nárok na náhradu či vrácení peněz za významné selhání a na náhradu za jakoukoliv v rozumné míře předvídatelnou ztrátu či škodu. Kromě toho máte také nárok na opravu či náhradu produktů, nebudou-li mít produkty přijatelnou kvalitu a selhání nebude představovat významné selhání.“

D. Důrazně doporučujeme časté zálohování dat.

E. Máte vždy povinnost učinit přiměřené kroky k minimalizaci svých ztrát.

F. Ohledně informací o výměně vadných médií či vrácení peněz za aktuální licenční období můžete kontaktovat (i) spotřebitelskou podporu společnosti Symantec na adrese PO Box 5689, Dublin 15, Ireland či (ii) zákaznický servis společnosti Symantec na adrese Level 7, 181 Miller St, North Sydney, NSW 2060, Australia, nebo navštivte stránku podpory pro vaši zemi nebo oblast na adrese http://www.symantec.com/globalsites/index.jsp  kdykoli během období šedesáti (60) dnů ode dne zakoupení roční licence nebo v rámci třiceti (30) dnů ode dne zakoupení měsíční licence.

9. Omezení vývozu:

Potvrzujete, že software a služby a související technické údaje a služby (souhrnně dále „kontrolovaná technologie”) podléhá zákonům Spojených států o dovozu a vývozu, konkrétně Nařízením pro správu exportu USA (EAR, Export Administration Regulations) a zákonům jakékoli země, do které je kontrolovaná technologie dovážena nebo reexportována.   Souhlasíte, že budete dodržovat všechny příslušné zákony a nebudete vyvážet žádnou kontrolovanou technologii v rozporu se zákony Spojených států do žádné zakázané země, žádnému subjektu nebo osobě, pro kterou je vyžadována vývozní licence nebo jiné schválení vlády.  Je zakázán vývoz a další vývoz všech produktů společnosti Symantec na Kubu, do Severní Koreje, Íránu, Sýrie, Súdánu a do všech zemí, na něž se vztahují odpovídající obchodní sankce, včetně Afghánistánu a Iráku.  POUŽÍVÁNÍ NEBO VYUŽÍVÁNÍ PRODUKTU SPOLEČNOSTI SYMANTEC V SOUVISLOSTI S JAKOUKOLI ČINNOSTÍ VČETNĚ, ALE NIKOLI VÝHRADNĚ, NÁVRHU, VÝVOJE, VÝROBY, ŠKOLENÍ NEBO TESTOVÁNÍ CHEMICKÝCH, BIOLOGICKÝCH NEBO JADERNÝCH MATERIÁLŮ NEBO RAKET, BEZPILOTNÍCH LETADEL NEBO KOSMICKÝCH NOSIČŮ SCHOPNÝCH NÉST ZBRANĚ HROMADNÉHO NIČENÍ JE PODLE ZÁKONŮ USA ZAKÁZÁNO.

10. Všeobecná ustanovení:

Tato licenční smlouva se řídí zákony Anglie a Walesu.  Nic v této licenční smlouvě neomezuje žádná práva, která vám vyplývají z existujících zákonů na ochranu spotřebitele nebo jiných příslušných zákonů platných ve vašem právním řádu a jichž se nelze na základě smlouvy vzdát. Společnost Symantec může ukončit platnost této licenční smlouvy, jestliže nedodržíte některou z podmínek (vyjma triviálních a nesouvisejících provinění) v ní obsažených. V takovém případě musíte ukončit používání softwaru a služeb a zničit všechny kopie softwaru a dokumentace.  Zřeknutí se záruk a škod a omezení odpovědnosti včetně těch, které jsou uvedeny v odstavci 7 a 8, platí i po ukončení smlouvy.     

11. Služby zákazníkům společnosti Symantec:

Budete-li mít jakékoli dotazy týkající se této licenční smlouvy nebo budete-li se chtít z jakýchkoli důvodů spojit se společností Symantec, pište na adresu: (i) Symantec Consumer Support, PO Box 5689, Dublin 15, Ireland nebo (ii) Symantec Customer Service, Level 7, 181 Miller St, North Sydney, NSW 2060, Australia, nebo navštivte stránku podpory vaší země či oblasti, kterou můžete najít na adrese http://www.symantec.com/globalsites/index.jsp.

12.  Dodací doložky IncoTerms:

Pokud tuto licenční smlouvu uzavíráte pro účely související s vaší firmou, obchodem nebo profesí, kvalifikujete se tím jako zákazník z řad firem a software a služby jsou dodávány Ex Works (EXW) z expedičního místa společnosti Symantec (ICC INCOTERMS 2010)..


DALŠÍ PRAVIDLA A PODMÍNKY.  Vedle výše uvedených pravidel a podmínek se na vaše používání softwaru a služeb vztahují také následující pravidla a podmínky.

13. Ochrana dat a osobních údajů:  

Software a služby mohou čas od času shromažďovat určité informace (včetně osobně identifikovatelných údajů) od zařízení, ve kterém jsou nainstalovány. Patří k nim: 

* Informace o možných rizicích zabezpečení, adresy URL a adresy IP navštívených webů, které software a služby považují za potenciálně podvodné. Adresy URL mohou obsahovat osobní údaje, které se potenciálně podvodné webové stránky pokoušejí získat bez vašeho svolení. Tyto informace shromažďuje společnost Symantec pro účely zajištění funkcí softwaru a služeb a také pro posouzení a vylepšení schopnosti produktů společnosti Symantec zjistit škodlivé chování, potenciálně podvodné weby a další ohrožení internetové bezpečnosti.  
* Adresy URL a adresy IP navštívených webových stránek a hledaná klíčová slova nebo výsledky vyhledávání, avšak pouze tehdy, když jsou povoleny funkce Norton Safe Web nebo Norton Safe Search.  Společnost Symantec shromažďuje tyto informace proto, aby mohla poskytovat ochranu a vyhodnotit možné hrozby a rizika spojená s konkrétním webovým serverem a aby Vás o nich mohla informovat dříve, než daný web zobrazíte.  
* Spustitelné soubory a soubory, které obsahují spustitelný obsah, identifikované jako potenciální škodlivý kód, včetně informací o činnostech, které takové soubory provedly v okamžiku instalace.  Tyto soubory jsou odeslány společnosti Symantec pomocí funkce automatického odesílání společnosti Symantec.  Tato funkce automatického zasílání může být deaktivována po instalaci podle pokynů uvedených v Dokumentaci příslušných produktů. Shromážděné soubory mohou obsahovat osobní údaje jakéhokoli typu, které získal škodlivý kód bez Vašeho svolení.  Soubory tohoto typu jsou shromažďovány společností Symantec pouze z důvodu vylepšení schopnosti produktů Symantec zjišťovat nebezpečné chování.   
* Název přidělený zařízení při počátečním nastavení takového zařízení.   Tento název použije společnost Symantec jako název účtu pro zařízení, do něhož chcete přijímat další služby a na němž můžete používat některé funkce softwaru a služeb.  Jméno účtu můžete kdykoli po instalaci softwaru a služeb změnit, dokonce se to doporučuje.
* Informace o stavu ohledně instalace a provozu softwaru a služeb.  Tato informace oznamuje společnosti Symantec, jestli byla instalace softwaru a služeb úspěšně dokončena a také jestli se nevyskytla chyba.  Informace o stavu mohou obsahovat osobně identifikovatelné údaje, pouze pokud jsou takovéto údaje obsaženy v názvu souboru nebo složky, které software a služby zjistí v okamžiku instalace nebo chyby. Společnost Symantec sbírá informace o stavu, aby mohla vyhodnotit a zvýšit míru úspěšnosti instalace produktů Symantec a jejich výkonnost.  Společnost Symantec může tyto informace použít také k optimalizaci svých webových stránek.
* Informace obsažené v e-mailových zprávách, které posíláte prostřednictvím softwaru a služeb společnosti Symantec jako zprávu o nevyžádané poště nebo o poště nesprávně označené jako nevyžádané.   Tyto e-mailové zprávy mohou obsahovat osobně identifikovatelné informace a budou zaslány do společnosti Symantec pouze s vaším svolením a nebudou zasílány automaticky.  Zašlete-li takovéto zprávy společnosti Symantec, společnost Symantec je použije pouze pro účel zlepšování zjišťovací schopnosti technologie ochrany před nevyžádanou poštou společnosti Symantec.   Společnost Symantec nebude dávat tyto soubory do jakéhokoli vztahu s osobními údaji jakéhokoli typu ani je s nimi ztotožňovat.
* Informace obsažené ve zprávě, kterou můžete zaslat prostřednictvím tohoto softwaru a služeb společnosti Symantec, když se software a služby setkají s problémem.  Tato zpráva obsahuje informace o stavu softwaru a služeb a vašeho zařízení v okamžiku, kdy v softwaru a službách došlo k potížím.  Mezi tyto informace o stavu může patřit údaj o jazyce systému, zemi, kde se používá, verzi operačního systému, spuštěných procesech včetně informací o jejich stavu a výkonu a také data ze souborů nebo složek, které byly otevřeny v době, kdy došlo k problému.  Soubory či složky otevřené v době, kdy došlo k problému, mohou obsahovat informace umožňující osobní identifikaci.  Tyto informace budou zaslány společnosti Symantec pouze s vaším svolením a nebudou zasílány automaticky.  Společnost Symantec tyto informace sbírá, aby mohla problém opravit a zvýšit výkonnost svých produktů. Tyto informace nebudou spojovány s osobními údaji jakéhokoli typu ani s nimi ztotožňovány.
* Adresa IP, adresa MAC nebo ID zařízení, ve kterém jsou software a služby nainstalované, k zajištění funkčnosti softwaru a služeb a ke správě licencí.
* Jiné obecné statistické informace používané pro analýzu produktu a zlepšení funkčnosti produktu.  

Pokud nejsou výslovně definované jako volitelné, jsou výše popsané shromažďované informace nezbytné pro účely funkčnosti produktů společnosti Symantec.

Informace mohou být přeneseny do skupiny Symantec ve Spojených státech nebo jiných zemích, které mohou mít méně přísné zákony na ochranu dat než oblast, ve které se nacházíte (včetně Evropské unie), a mohou být přístupné zaměstnancům nebo dodavatelům společnosti Symantec výhradně pro použití v souladu s výše popsanými účely.  Tyto informace mohou být sdíleny za stejnými účely s partnery a výrobci, kteří informace zpracovávají jménem společnosti Symantec. Společnost Symantec přijala taková opatření, aby byly shromažďované údaje v případě přenosu dostatečně chráněny.

Společnost Symantec si v souladu s platnými zákony vyhrazuje právo spolupracovat v případě každého soudního sporu a každého prosazování práva nebo jiného vládního šetření týkajícího se vašeho používání tohoto softwaru a služeb. To znamená, že společnost Symantec může poskytnout dokumenty a informace související se soudní obsílkou nebo trestním řízením či jiným vyšetřováním státními orgány.  Za účelem zvýšení povědomí, detekce a prevence rizik spojených se zabezpečením Internetu může společnost Symantec sdílet některé informace s výzkumnými organizacemi a dalšími dodavateli softwaru zabezpečení. Společnost Symantec může také použít statistiky vytvořené z informací ke sledování trendů bezpečnostních rizik a k publikaci zpráv o těchto trendech. Užíváním softwaru a služeb jste si vědomi a souhlasíte s tím, že společnost Symantec může shromažďovat, přenášet, uchovávat, zveřejňovat a analyzovat takové informace k těmto účelům.

Kromě toho jakákoli data, která přenesete nebo uložíte prostřednictvím funkce zálohování online, budou přenesena a uložena na servery umístěné v zemích, které mohou mít méně přísné zákony na ochranu dat než země, ve které se nacházíte (včetně ale nikoli výhradně Spojených států).  Tyto servery jsou vlastněny a udržovány jiným zpracovatelem, kterého společnost Symantec smluvně zavázala k ochraně Vašich dat.  Pokud máte jakékoli dotazy o způsobu zpracování vašich Dat, obraťte se dle kontaktních údajů uvedených v oddílu 11 na Služby zákazníkům společnosti Symantec.

CPS / SUBS_SOS 21.0 / IE

14. Dodatečné podmínky pro aplikaci Norton Mobile Security.

14.1	Období zkušební verze produktu Premium. V závislosti na verzi Softwaru a Služeb, které máte licencovány, a podle toho, je-li uvedeno v Dokumentaci nebo v dokumentaci k příslušné transakci od autorizovaného distributora nebo prodejce, od kterého jste Software získali („Dokumentace k transakci"), se může Období služby skládat z Období zkušební verze produktu Premium (délka tohoto období bude uvedena v Dokumentaci nebo v Dokumentaci k transakci), a Obecného období služby (definovaného jako zbývající část Období služby). Během Období zkušební verze produktu Premium (v příslušných případech) vám může společnost Symantec podle vlastního uvážení povolit a zpřístupnit některé funkce Softwaru a Služeb („Funkce zkušební verze produktu Premium“) nad rámec funkcí, na které máte nárok v rámci Svého předplatného. Společnost Symantec má právo ukončit poskytování kterýchkoli nebo všech Funkcí zkušební verze produktu Premium, aniž by Vám zaslala dodatečné oznámení, přičemž Vy nebudete mít nárok použít nebo přijmout jakoukoli aktualizaci funkce nebo obsahu související s Funkcemi zkušební verze produktu Premium.

14.2	Webové služby. Společnost Symantec může poskytovat internetové služby ochrany proti krádeži jako nedílnou součást softwaru a služeb. Funkce ochrany proti krádeži dat v tomto softwaru sestává z agenta klientského softwaru ve vašem zařízení, který předává informace z nainstalovaného agenta klientského softwaru do serverů společnosti Symantec, díky čemuž je možné (i) sledovat polohu zařízení, (ii) zakázat přístup k zařízení (je-li funkce k dispozici), (iii)smazat data ze zařízení, (iv) přenést snímky zachycené kamerou zařízení (je-li funkce k dispozici) a (v) změnit určitá nastavení zařízení.

Při používání softwaru a služeb nesmíte software ani služby poškodit nebo narušovat používání služby jiným. Software ani služby nesmíte používat za účelem získání neautorizovaného přístupu ke službě, datům, účtu nebo síti, nebo se o tento přístup pokoušet.

14.3	Účet Norton.  V závislosti na verzi vámi licencovaného softwaru bude případně nutné, abyste měli aktuální účet Norton („Účet Norton“), chcete-li získat přístup k softwaru a službám a používat je.    Pokud nemáte účet Norton, musíte provést příslušnou registraci, během níž si vytvoříte účet Norton potřebný pro využívání softwaru a služeb. Zcela odpovídáte za zachování důvěrnosti hesla k Vašemu účtu Norton.

14.4	Zálohování kontaktů.  Software a služby mohou obsahovat funkci, která vám během Období služby nebo Období zkušební verze produktu Premium (v příslušných případech) umožňuje přes Internet ukládat a získávat informace, včetně kontaktů uložených ve Vašem Zařízení, nebo ze systému společnosti Symantec („Funkce zálohování kontaktů“) a která je omezená množstvím online prostoru pro zálohování, jenž je poskytován jako součást Vašeho Softwaru a Služeb nebo který si zakoupíte navíc.  Pokud jste získali přístup k funkci zálohování kontaktů, vztahují se na používání této funkce smluvní podmínky pro používání funkce zálohování online, popsané v části 4 výše.  Pokud máte přístup k Funkci zálohování kontaktů pouze během Období zkušební verze produktu Premium, všechny odkazy uvedené výše v Oddíle 4 k Období služby se považují za odkazy na Období zkušební verze produktu Premium.  

14.5	Odběr produktu Norton for Small Business.  Pokud jste software a služby obdrželi společně s odběrem produktu Norton for Small Business, funkce Zálohování online bude zakázána a správce vaší společnosti nebo organizace („správce“) může na dálku spravovat určité funkce softwaru a služeb.  V závislosti na místních předpisech, které se vás týkají, může mít správce možnost přistupovat k informacím o poloze vašeho zařízení nebo snímcích pořízených kamerou vašeho zařízení, aniž byste o tom byli dále informováni.
14.6	Ochrana osobních údajů; ochrana dat.  Software a služby mohou shromažďovat následující informace ze zařízení, ve kterém je nainstalován:

* Software a služby využívají kód Identity mezinárodního mobilního zařízení (IMEI) k vygenerování hodnoty hash, která zajišťuje anonymitu. Pomocí hodnoty hash se pro statistické účely analyzují a agregují data týkající se zařízení. Společnost Symantec neshromažďuje a neukládá kódy IMEI. Software a služby také monitorují změny v kódech IMSI (International Mobile Subscriber Identity), aby mohly být služby poskytovány i v případě, že uživatelé vymění kartu SIM. Společnost Symantec neshromažďuje a neukládá kódy IMSI. Výše uvedené informace se používají pro účel identifikace telekomunikačního zařízení, které má nárok na získávání Aktualizací obsahu pro software a služby.  Tyto informace nebudou spojovány s žádnými jinými osobními údaji jakéhokoli typu, jako jsou například informace o Vašem účtu. Po ukončení služby jsou data uchována ve statistické formě výhradně pro interní výzkum. Společnost Symantec může dle potřeby tato data sdílet s dodavateli třetích stran nebo zpracovateli dat za účelem správy účtu.
* Informace související s umístěním vašeho zařízení, jsou-li povoleny funkce ochrany proti krádeži.
* Snímky zachycené kamerou zařízení, je-li kamera k dispozici a je-li povolena.
* Adresa MAC rozhraní WiFi v zařízení, na kterém jsou nainstalovány software a služby, umožňující funkci softwaru a služeb a zajišťující správu licencí.

Společnost Symantec neustále inovuje, aby svým uživatelům umožnila nejlepší možné použití počítače. Za účelem optimalizace má společnost Symantec právo kdykoli, diskrétně a bez upozornění, přidávat, upravovat či odstraňovat funkce softwaru a služeb.  Společnost Symantec může kdykoli bez upozornění a odpovědnosti omezit použití softwaru a služeb nebo omezit jejich dostupnost, aby mohla provádět činnosti spojené s údržbou.

Dotazy ohledně ochrany osobních dat a soukromí zasílejte na adresu privacy@symantec.com.

CPS / NMS 3.8.6 / GLBL

Pokud jste obdrželi software a služby (jak jsou definovány níže) ve spojení s licencí na řešení Symantec App Center, vztahují se na vás a vaše používání softwaru a služeb podmínky „SOFTWAROVÉ LICENČNÍ SMLOUVY SPOLEČNOSTI SYMANTEC“ a výše uvedené podmínky„LICENČNÍ SMLOUVY NORTON“ se na vás nevztahují.  Pokud jste obdrželi software a služby jiným způsobem než ve spojení s řešením Symantec App Center, vztahují se na vaše používání softwaru a služeb výše uvedené podmínky „LICENČNÍ SMLOUVY NORTON“ a podmínky „SOFTWAROVÉ LICENČNÍ SMLOUVY SPOLEČNOSTI SYMANTEC“  se na vás nevztahují.

LICENČNÍ SMLOUVA K SOFTWARU SPOLEČNOSTI SYMANTEC

SPOLEČNOST SYMANTEC CORPORATION, NEBO JEJÍ DCEŘINÉ SPOLEČNOSTI (DÁLE „SYMANTEC“), UDĚLUJE LICENCI K SOFTWARU A SLUŽBÁM VÁM, JAKO JEDNOTLIVCI, SPOLEČNOSTI NEBO PRÁVNICKÉ OSOBĚ, KTERÁ BUDE LICENCOVANÝ SOFTWARE A SLUŽBY POUŽÍVAT (DÁLE POUZE OSLOVENÍ „VY“ NEBO „VAŠE“), POUZE ZA PŘEDPOKLADU, ŽE PŘIJÍMÁTE VŠECHNY PODMÍNKY TÉTO LICENČNÍ SMLOUVY („LICENČNÍ SMLOUVA“).   PŘED POUŽITÍM SOFTWARU A SLUŽEB SI POZORNĚ PŘEČTĚTE PODMÍNKY TÉTO LICENČNÍ SMLOUVY.  JEDNÁ SE O PRÁVNÍ A VYMAHATELNOU SMLOUVU MEZI VÁMI A SPOLEČNOSTÍ SYMANTEC.  KLEPNUTÍM NA TLAČÍTKO „I AGREE“ (SOUHLASÍM) NEBO „YES“ (ANO) NEBO JINÝM PROJEVEM SOUHLASU ELEKTRONICKOU CESTOU NEBO NAČTENÍM/POUŽITÍM SOFTWARU A SLUŽEB VYJADŘUJETE SOUHLAS S PODMÍNKAMI TÉTO LICENČNÍ SMLOUVY.   JESTLIŽE S TĚMITO PODMÍNKAMI NESOUHLASÍTE, KLEPNĚTE NA TLAČÍTKO „I DO NOT AGREE“ (NESOUHLASÍM) NEBO NA TLAČÍTKO „NO“ (NE) NEBO JINÝM ZPŮSOBEM PROJEVTE NESOUHLAS A SOFTWARE A SLUŽBY DÁLE NEPOUŽÍVEJTE. 
1. Licenční práva.  Společnost Symantec vám za podmínky, že budete dodržovat podmínky této licenční smlouvy, uděluje nevýhradní, nepřenosnou licenci na používání softwaru a služeb, a to výhradně v souladu s vaším oprávněním správce (jak je definováno níže) k softwaru a službám ve spojení s řešením Symantec App Center.  „Software a služby“ znamenají softwarový program společnosti Symantec ve formě objektového kódu, který je připojen k této licenční smlouvě, včetně veškeré související dokumentace programu, která je zahrnuta v tomto softwaru nebo je poskytována k použití s ním.
2. Omezení licence.  Bez předchozího písemného souhlasu společnosti Symantec nesmíte provádět, zapříčinit ani povolit následující: (i) používat, kopírovat, měnit, pronajímat, dávat do pronájmu či podnájmu, udělovat sublicenci nebo převádět software a služby, pokud tato licenční smlouva výslovně nestanoví jinak; (ii) vytvářet odvozená díla vycházející ze softwaru a služeb, pokud tato licenční smlouva výslovně nestanoví jinak; (iii) provádět zpětnou analýzu, převod ze strojového kódu nebo dekompilaci softwaru a služeb (s výjimkou, kdy můžete dekompilovat software a služby pouze pro účely vzájemné spolupráce v rozsahu povoleném podle příslušných zákonů a na základě jejich přísného dodržování); (iv) používat software a služby ve spojení se servisním výpočetním střediskem, správou zařízení, timesharingem, poskytovatelem služeb nebo jinou aktivitou, s jejíž pomocí provozujete nebo používáte software a služby ve prospěch třetí osoby nebo (v) umožnit používání softwaru a služeb jiné osobě než vám, pokud tato licenční smlouva výslovně nestanoví jinak.
3. Vlastnictví a právní titul.  Software a služby jsou chráněným majetkem společnosti Symantec nebo jejích poskytovatelů licencí a jsou chráněny autorskými právy.  Společnost Symantec a její poskytovatelé licencí si ponechávají veškerá práva, titul a podíl k softwaru a službám a včetně všech kopií, vylepšení, rozšíření, úprav a odvozených děl softwaru a služeb.  Vaše práva používat software a služby budou omezena na práva výslovně udělená v této licenční smlouvě.  Všechna práva, která Vám nejsou výslovně udělena, si ponechává společnost Symantec nebo její poskytovatelé licencí.
4. Programy třetích stran.  Tento software a služby mohou obsahovat softwarové programy třetích stran (dále „programy třetích stran“), které jsou dostupné na základě licencí na otevřený zdroj nebo volný software.  Tato licenční smlouva nemění žádná práva nebo závazky, které můžete mít podle těchto licencí k otevřenému zdrojovému kódu nebo bezplatnému softwaru. Bez ohledu na jakékoli protikladné ustanovení v těchto licencích budou pro programy třetích stran platit ustanovení odmítnutí záruk a omezení odpovědnosti v této licenční smlouvě.
5. Záruka a omezení záruky.
5.1.  Odmítnutí záruky.  SPOLEČNOST SYMANTEC NEPOSKYTUJE NA ZÁKLADĚ TÉTO SMLOUVY ŽÁDNOU ZÁRUKU, MIMO JINÉ VČETNĚ PŘEDPOKLÁDANÉ ZÁRUKY OBCHODOVATELNOSTI, USPOKOJIVÉ KVALITY, VHODNOSTI PRO KONKRÉTNÍ ÚČEL, PRÁVNÍ NEZÁVADNOSTI NEBO JINÉ VÝSLOVNÉ ČI PŘEDPOKLÁDANÉ ZÁRUKY.  POKUD VÁS K POUŽÍVÁNÍ SOFTWARU A SLUŽEB OPRAVŇUJE VAŠE LICENCE SPRÁVCE, MOHOU BÝT VAŠEMU SPRÁVCI K DISPOZICI OMEZENÉ ZÁRUKY PLATNÉ NA ZÁKLADĚ VAŠÍ LICENCE SPRÁVCE, A TO PODLE PODMÍNEK DANÉ LICENCE.
5.2.  Omezení odpovědnosti. V NEJVĚTŠÍM MOŽNÉM ROZSAHU POVOLENÉM ROZHODNÝM PRÁVEM A BEZ OHLEDU NA TO, ZDA JAKÝKOLI PROSTŘEDEK NÁPRAVY STANOVENÝ TOUTO SMLOUVOU NESPLNÍ SVŮJ ZÁKLADNÍ ÚČEL, NEBUDE VÁM V ŽÁDNÉM PŘÍPADĚ SPOLEČNOST SYMANTEC ODPOVĚDNÁ ZA JAKÉKOLI PŘÍMÉ, ZVLÁŠTNÍ, NÁSLEDNÉ, NEPŘÍMÉ NEBO PODOBNÉ ŠKODY VČETNĚ ZTRÁT NA ZISKU NEBO ZTRÁT INFORMACÍ VZNIKLÉ Z UŽÍVÁNÍ NEBO NEMOŽNOSTI UŽÍVAT SOFTWARE A SLUŽBY, A TO I V PŘÍPADĚ, ŽE SPOLEČNOST SYMANTEC BYLA NA MOŽNOST TAKOVÝCH ŠKOD UPOZORNĚNA.  POKUD SE NA SOFTWARE A SLUŽBY VZTAHUJÍ OMEZENÉ ZÁRUKY A PRÁVA NA ZÁKLADĚ VAŠÍ LICENCE SPRÁVCE, BUDE PLATIT OMEZENÍ ODPOVĚDNOSTI PLATNÉ PODLE PODMÍNEK DANÉ LICENCE.  V NĚKTERÝCH STÁTECH, VČETNĚ ČLENSKÝCH STÁTŮ EVROPSKÉHO HOSPODÁŘSKÉHO PROSTORU, NENÍ UVEDENÉ ODMÍTNUTÍ ODPOVĚDNOSTI ZA NÁSLEDNÉ A NÁHODNÉ ŠKODY NEBO JEJÍ OMEZENÍ MOŽNÉ, A PROTO SE VÁS NEMUSÍ VÝŠE UVEDENÉ OMEZENÍ TÝKAT.
6. Podpora a údržba.  Společnost Symantec nemá podle této licenční smlouvy žádnou povinnost poskytovat pro software a služby údržbu nebo podporu.  Případná údržba/podpora zakoupená pro vaši licenci správce a zahrnující používání řešení Symantec App Center se bude vztahovat také na používání softwaru a služeb, takže bude poskytovat vašemu správci nárok na tuto údržbu/podporu.  Na poskytování takové údržby/podpory společností Symantec se vztahují aktuálně platné zásady a postupy údržby/podpory.
7. Omezení vývozu.  Potvrzujete, že software a služby a související technické údaje a služby (souhrnně dále „kontrolovaná technologie”) podléhá zákonům Spojených států o dovozu a vývozu, konkrétně Nařízením pro správu exportu USA (EAR, Export Administration Regulations) a zákonům jakékoli země, do které je kontrolovaná technologie dovážena nebo reexportována.   Souhlasíte, že budete dodržovat všechny příslušné zákony a nebudete vyvážet žádnou kontrolovanou technologii v rozporu se zákony Spojených států do žádné zakázané země, žádnému subjektu nebo osobě, pro kterou je vyžadována vývozní licence nebo jiné schválení vlády.
8. Doba platnosti a ukončení.  Tato licenční smlouva bude trvat tak dlouho, dokud budete dodržovat její podmínky.  Pokud tuto licenční smlouvu porušíte, bude automaticky ukončena.  Po jejím ukončení musíte ihned přestat používat všechny kopie softwaru a služeb, které vlastníte nebo máte pod svou kontrolou, a musíte je zničit.  Části této licenční smlouvy týkající se vlastnictví/vlastnického nároku, záruky a omezení odpovědnosti a všeobecných ustanovení přetrvávají i po ukončení této smlouvy.
9. Ochrana soukromí a shromažďování dat.
9.1	Shromažďované a přenášené informace.  Software a služby shromažďují z prostředí zařízení, ve kterém jsou nainstalovány, a mohou automaticky zasílat společnosti Symantec údaje, které mohou zahrnovat mimo jiné identifikátor zařízení (např. adresu MAC nebo IMEI), identifikátor předplatitele, číslo mobilního telefonu, název zařízení, typ/výrobce zařízení a jiné systémové informace a statistiky o zařízení, typ a verzi operačního systému, informace o bezdrátovém nosiči, záznam o krocích provedených v rámci softwaru a služeb, odkud byly software a služby získány, a další informace o použití, informace o typu sítě a připojení, zemi původu a adresu internetového protokolu (IP), statické informace o aplikacích, informace o době provozu aplikací, soubory a aplikace v zařízení při skenování, historii webového prohlížeče a záložky, nastavení telefonu, zda aplikace (APK), které jsou společnosti Symantec neznámé, nepředstavují hrozbu, a analýzu jejich dobrého jména, kontakty zařízení a protokoly volání a zpráv SMS (souhrnně pod názvem „shromažďované informace“).   Tyto údaje lze používat pro účely aktivace a optimalizace výkonu softwaru a služeb, pro interní výzkum a vývoj, včetně zlepšování produktů a služeb společnosti Symantec a pro statistickou analýzu vývoje produktů včetně analýzy trendů a srovnání se souhrnnou instalační základnou.
9.2	Sdílení a přenos.  Společnost Symantec může v zájmu podpory znalostí a zjišťování a prevence bezpečnostních internetových rizik sdílet shromážděné informace s výzkumnými organizacemi a ostatními prodejci bezpečnostního softwaru.  Společnost Symantec může také používat statistiku odvozenou z informací shromážděných prostřednictvím softwaru a služeb nebo informací, které jste zaslali, ke sledování a zveřejňování zpráv o trendech bezpečnostních rizik.
	Shromážděné informace mohou být přenášeny do společnosti Symantec Corporation, jejím pobočkám a dodavatelům ve Spojených státech nebo jiných zemích, jejichž zákony na ochranu údajů mohou poskytovat menší ochranu než v oblasti, kde se nacházíte (včetně Evropské unie), a budou pro výše uvedené účely ukládány a ručně i elektronicky zpracovávány pomocí globálních systémů a nástrojů.  Ke shromážděným informacím mohou mít přístup zaměstnanci nebo dodavatelé společnosti Symantec na základě potřeby tyto údaje znát, a to výhradně v souladu s výše uvedenými účely.  Shromážděné informace mohou být sdíleny za stejnými účely s partnery a výrobci, kteří informace zpracovávají jménem společnosti Symantec.  Společnost Symantec podnikla kroky k tomu, aby shromážděné informace, jsou-li přenášeny, byly přiměřeně chráněny.
9.3	Sdílení a přenos vašemu správci.  Licenční software je určen k použití ve spojení se serverem pro správu mobilních zařízení společnosti Symantec, na který získáváte vy, vaše společnost nebo organizace samostatnou licenci („administrátorský server“) a který umožňuje vám, správci vaší společnosti nebo organizace („správce“) přijímat určité shromažďované informace, mimo jiné včetně názvu a podrobných údajů o případném balíčku identifikovaném licenčním softwarem jako škodlivý software, data a času, kdy byl identifikovaný škodlivý software licenčním softwarem zjištěn a odstraněn, a informací o verzi antivirové definice ve vašem zařízení.
9.4	Poskytování informací při výkonu práva.  Společnost Symantec si v souladu s platnými zákony vyhrazuje právo spolupracovat v případě každého soudního sporu a každého prosazování práva nebo jiného vládního šetření týkajícího se vašeho používání softwaru a služeb.  To znamená, že společnost Symantec může poskytnout dokumenty a informace související se soudní obsílkou nebo trestním řízením či jiným vyšetřováním státními orgány. 
9.5	Kontaktování společnosti Symantec ohledně vašich soukromých údajů. Máte-li jakékoli dotazy týkající se shromažďovaných informací nebo zásad společnosti Symantec pro ochranu soukromých údajů, kontaktujte nás na adrese privacy@symantec.com.
10. Všeobecná ustanovení.  Nesmíte převést práva udělená podle těchto podmínek nebo této licenční smlouvy, vcelku nebo zčásti a bez ohledu na to, zda účinkem smlouvy, zákona nebo jinak, bez předchozího výslovného písemného souhlasu společnosti Symantec.  Společnost Symantec může provádět kontrolu vašeho používání softwaru a služeb.  Pokud se nacházíte v Severní nebo Latinské Americe, řídí se tato licenční smlouva zákony státu Kalifornie v USA. Pokud se nacházíte v Číně, řídí se tato licenční smlouva zákony Čínské lidové republiky.    V ostatních případech se tato licenční smlouva řídí zákony Anglie. Tato rozhodná práva nezahrnují žádná ustanovení Konvence OSN o smlouvách o prodeji zboží, včetně všech jejích dodatků, a nepřihlížejí k principům konfliktů zákonů. Pokud bude kterékoli ustanovení této licenční smlouvy shledáno částečně nebo zcela nezákonným nebo nevymahatelným, bude toto ustanovení uplatňováno v maximálním přípustném rozsahu a ostatní ustanovení této licenční smlouvy zůstanou plně v platnosti a účinná. Zřeknutí se práv z jakéhokoli porušení nebo neplnění této licenční smlouvy nebude znamenat zřeknutí se práv z jakéhokoli následného porušení nebo neplnění.  Tato licenční smlouva tvoří úplnou a výhradní smlouvu mezi vámi a společností Symantec vztahující se k softwaru a službám a nahrazuje všechna předchozí nebo současná ústní či písemná sdělení, návrhy a prohlášení související s touto předmětnou záležitostí.

GLB TECHNOLOGY EULA TEMPLATE v.2.0_Norton Mobile Security (App Center)_18March2014
