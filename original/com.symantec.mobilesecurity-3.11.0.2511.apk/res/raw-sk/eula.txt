Ak ste softvér a služby (ako sú definované nižšie) získali iným spôsobom než spoločne s licenciou na aplikáciu Symantec App Center, na vás a vaše používanie softvéru a služieb sa vzťahujú nasledujúce podmienky LICENČNEJ ZMLUVY PRE PRODUKTY NORTON. Podmienky LICENČNEJ ZMLUVY PRE SOFTVÉR SPOLOČNOSTI SYMANTEC uvedené ďalej sa neuplatnia. Ak ste softvér a služby získali spoločne s licenciou na aplikáciu Symantec App Center, vaše používanie softvéru a služieb sa bude riadiť podmienkami LICENČNEJ ZMLUVY PRE SOFTVÉR SPOLOČNOSTI SYMANTEC uvedenými nižšie. Podmienky LICENČNEJ ZMLUVY PRE PRODUKTY NORTON sa neuplatnia.

LICENČNÁ ZMLUVA PRE PRODUKTY NORTON
Norton Mobile Security

DÔLEŽITÉ:  PRED POUŽITÍM SOFTVÉRU A SLUŽIEB (AKO JE DEFINOVANÉ NIŽŠIE) SI POZORNE PREČÍTAJTE PODMIENKY TEJTO LICENČNEJ ZMLUVY (ĎALEJ LEN „LICENČNÁ ZMLUVA“).  SPOLOČNOSŤ SYMANTEC CORPORATION, AK SA NACHÁDZATE V AMERIKE; SYMANTEC ASIA PACIFIC PTE LTD, AK SA NACHÁDZATE NA TICHOMORSKOM POBREŽÍ ÁZIE ALEBO V JAPONSKU; ALEBO SYMANTEC LIMITED, AK SA NACHÁDZATE V EURÓPE, NA STREDNOM VÝCHODE ALEBO V AFRIKE („SYMANTEC“), UDEĽUJE LICENCIU K TOMUTO SOFTVÉRU A SLUŽBÁM VÁM AKO JEDNOTLIVCOVI, SPOLOČNOSTI ALEBO PRÁVNICKEJ OSOBE, KTORÁ BUDE SOFTVÉR A SLUŽBY POUŽÍVAŤ (ĎALEJ LEN „VY“ ALEBO „VÁŠ/VAŠA A POD.“), LEN ZA PREDPOKLADU, ŽE SÚHLASÍTE SO VŠETKÝMI PODMIENKAMI TEJTO LICENČNEJ ZMLUVY.    IDE O PRÁVNU A VYMÁHATEĽNÚ ZMLUVU MEDZI VAMI A SPOLOČNOSŤOU SYMANTEC.  OTVORENÍM TOHTO BALENIA, PORUŠENÍM PEČATE, KLIKNUTÍM NA TLAČIDLO „I AGREE“ (SÚHLASÍM) ALEBO „YES“ (ÁNO), INÝM PREJAVOM SÚHLASU ELEKTRONICKOU CESTOU, PREVZATÍM SOFTVÉRU A SLUŽIEB ALEBO INÝM POUŽÍVANÍM SOFTVÉRU A SLUŽIEB VYJADRUJETE SVOJ SÚHLAS S PODMIENKAMI TEJTO LICENČNEJ ZMLUVY.  V PRÍPADE, ŽE S TÝMITO PODMIENKAMI NESÚHLASÍTE, KLIKNITE NA TLAČIDLO „CANCEL“ (ZRUŠIŤ), NA TLAČIDLO „NO“ (NIE), NA TLAČIDLO „CLOSE WINDOW“ (ZATVORIŤ OKNO) ALEBO INÝM SPÔSOBOM VYJADRITE NESÚHLAS. SOFTVÉR A SLUŽBY PRESTAŇTE POUŽÍVAŤ A OBRÁŤTE SA NA (i) SVOJHO PREDAJCU ALEBO ODDELENIE SLUŽIEB ZÁKAZNÍKOM SPOLOČNOSTI SYMANTEC POMOCOU KONTAKTNÝCH INFORMÁCIÍ UVEDENÝCH V ODDIELE 11 TEJTO LICENČNEJ ZMLUVY, ABY STE ZÍSKALI INFORMÁCIE O VRÁTENÍ PEŇAZÍ ZAPLATENÝCH ZA AKTUÁLNU SERVISNÚ LEHOTU (DEFINOVANÚ NIŽŠIE), A TO KEDYKOĽVEK POČAS ŠESŤDESIATICH (60) DNÍ ODO DŇA KÚPY ROČNÉHO PREDPLATNÉHO ALEBO DO TRIDSIATICH (30) DNÍ ODO DŇA KÚPY MESAČNÉHO PREDPLATNÉHO, ALEBO (ii) SVOJHO POSKYTOVATEĽA SLUŽIEB, KTORÝ VÁM POSKYTNE INFORMÁCIE O VRÁTENÍ PEŇAZÍ, AK STE SOFTVÉR A SLUŽBY ZÍSKALI OD TOHTO POSKYTOVATEĽA SLUŽIEB.

1. Licencia:

Softvér a služby a ich dokumentácia (vrátane úplného balenia) („dokumentácia“), ktorá sprevádza túto licenčnú zmluvu (súhrnne „softvér a služby“), sú majetkom spoločnosti Symantec alebo jej poskytovateľov licencií a sú chránené autorským právom.  Aj keď softvér a služby bude naďalej vlastniť spoločnosť Symantec alebo jej poskytovatelia licencií, po prijatí tejto licenčnej zmluvy budete mať určité práva na používanie softvéru a služieb počas servisnej lehoty.  Všetky práva, ktoré vám nie sú výslovne udelené, si ponecháva spoločnosť Symantec alebo jej poskytovatelia licencií. „Servisná lehota“ začne plynúť (a) dňom prvej inštalácie alebo prvého používania softvéru a služieb v počítači, virtuálnom prostredí, mobilnom telefóne alebo mobilnom počítačovom zariadení („zariadenie“), alebo (b) ak ste tento softvér a služby dostali ako súčasť ponuky viacerých produktov, dňom prvej inštalácie alebo prvého používania softvéru a služieb, akéhokoľvek iného softvérového produktu alebo mobilnej aplikácie zahrnutej do takejto ponuky v zariadení, alebo (c) ak ste práva na používanie softvéru a služieb uvedené v tejto licenčnej zmluve získali od autorizovaného poskytovateľa služieb spoločnosti Symantec („poskytovateľ služieb“), dňom určeným týmto poskytovateľom služieb. Servisná lehota bude zodpovedať časovému obdobiu stanovenému v dokumentácii alebo v príslušnej dokumentácii transakcie od autorizovaného distribútora, predajcu alebo poskytovateľa služieb, od ktorého ste softvér a služby získali.   Softvér a služby sa môžu na konci servisnej lehoty automaticky deaktivovať a stať sa neschopnými prevádzky a vy nebudete mať nárok na získanie žiadnych aktualizácií funkcií ani obsahu softvéru a služieb, pokým nebude servisná lehota predĺžená.  Predplatné na predĺženie servisnej lehoty (i) bude dostupné v súlade so zásadami podpory spoločnosti Symantec zverejnenými na lokalite www.norton.com/support_policy/ alebo (ii) vám bude poskytnuté poskytovateľom služieb v súlade s jeho zásadami, ak ste softvér a služby získali od svojho poskytovateľa služieb.

Táto licencia sa vzťahuje na všetky vydania, opravy, aktualizácie alebo vylepšenia softvéru a služieb poskytnuté spoločnosťou Symantec.  S ohľadom na používanie tohto softvéru a služieb budete mať na základe tejto licenčnej zmluvy nasledujúce práva a povinnosti, ktoré však môžu byť upravené v dokumentácii.

Počas servisnej lehoty môžete:
A. Používať jednu kópiu softvéru a služieb v jednom zariadení.  Ak je v dokumentácii alebo v príslušnej dokumentácii transakcie od autorizovaného distribútora, predajcu alebo poskytovateľa služieb, od ktorého ste softvér a služby získali, uvedený vyšší počet kópií alebo zariadení, môžete softvér a služby používať v súlade s týmito špecifikáciami.
B. Vytvoriť jednu kópiu softvéru a služieb na účely zálohovania alebo archivácie alebo skopírovať softvér a služby na pevný disk zariadenia a uschovať originál na účely zálohovania či archivácie;
C. Používať softvér a služby v sieti za predpokladu, že máte kópiu s pridelenou licenciou pre každé zariadenie, ktoré má k softvéru a službám prístup prostredníctvom tejto siete; 
D. Natrvalo previesť na inú osobu alebo subjekt všetky svoje práva na softvér a služby, ktoré ste získali len na fyzickom médiu, udelené v súlade s podmienkami tejto licenčnej zmluvy za predpokladu, že danej osobe alebo subjektu odovzdáte fyzické médium, na ktorom ste softvér a služby získali, pričom si neponecháte žiadne kópie softvéru a služieb, a nadobúdateľ vyjadrí súhlas so všetkými podmienkami tejto licenčnej zmluvy.  Ak prevádzaný softvér a služby tvoria súčasť ponuky viacerých produktov, musíte previesť všetky svoje práva na všetky ponúkané produkty zahrnuté do takéhoto softvéru a služieb. Čiastočný prevod vašich práv na základe tejto licenčnej zmluvy nie je dovolený a všetky takéto pokusy budú neplatné a neúčinné.  Ak vám napríklad dokumentácia alebo príslušná dokumentácia transakcie od autorizovaného distribútora, predajcu alebo poskytovateľa služieb udeľuje právo na používanie viacerých kópií softvéru a služieb, platný bude len prevod všetkých práv na používanie všetkých takýchto kópií softvéru a služieb.  Vyššie uvedené práva na prevod sa neuplatnia v prípade, že ste softvér a služby získali od poskytovateľa služieb. Bez ohľadu na uvedené nie je povolené odovzdať kód produktu k softvéru a službám, ktorý ste získali na fyzickom médiu, žiadnej tretej strane samostatne ani oddelene od fyzického média.  Nie je povolené previesť softvér a služby ani príslušné kódy produktu na žiadnu tretiu stranu, ak ste softvér a služby nezískali na fyzickom médiu.
E. Používať softvér a služby v súlade s akýmikoľvek dodatočnými pravidlami používania, ktoré môžu byť uvedené nižšie.

Nesmiete, a ani iným osobám nesmiete povoliť:
A. Poskytnúť čiastkovú licenciu na ľubovoľnú časť softvéru a služieb alebo ju prenajímať; 
B. Prevádzať spätnú analýzu softvéru a služieb, ich dekompiláciu, prevod zo strojového kódu, úpravy, preklad, akékoľvek pokusy o zistenie zdrojového kódu softvéru a služieb alebo z neho vytvárať sekundárne produkty vo väčšom rozsahu a za iných okolností, ako je povolené právnymi predpismi; 
C. Poskytovať, ponúkať ani sprístupňovať softvér a služby ako prostriedok na správu, na časové obmedzenie zdieľania, ako poskytovateľ služieb alebo na vybavenie strediska služieb; ani
D. Používať softvér a služby akýmkoľvek spôsobom, ktorý nie je touto licenčnou zmluvou povolený.

Softvér a služby môžu obsahovať prvky a funkcie tretích strán alebo môžu pristupovať k obsahu na internetových stránkach tretích strán.  Takéto prvky, funkcie alebo obsah môžu byť predmetom podmienok poskytovania služieb týchto tretích strán.

2. Aktualizácie softvéru, služieb a obsahu:

A.  Máte právo získavať nové funkcie a nové verzie softvéru a služieb tak, ako spoločnosť Symantec tieto funkcie a verzie podľa vlastného uváženia sprístupní počas trvania vašej servisnej lehoty.  Spoločnosť Symantec sa neustále snaží zvyšovať využiteľnosť a výkonnosť svojich produktov a služieb.  Na účely optimalizácie softvéru a služieb a poskytovania najaktuálnejšej verzie softvéru a služieb súhlasíte s tým, že softvér a služby môžu preberať a inštalovať nové aktualizácie a verzie softvéru a služieb tak, ako ich spoločnosť Symantec podľa vlastného uváženia sprístupní. Súhlasíte s prijímaním nových aktualizácií a verzií a povoľujete spoločnosti Symantec, aby do vášho zariadenia takéto aktualizácie a verzie dodávala. Okrem toho môže spoločnosť Symantec zmeniť zmluvné podmienky vzťahujúce sa na vaše používanie softvéru a služieb, aby zahŕňali príslušné aktualizácie a verzie, pričom s takýmito aktualizovanými podmienkami súhlasíte.

B.  Niektorý softvér a služby používajú obsah, ktorý sa v určitých intervaloch aktualizuje. Tieto produkty zahŕňajú aj nasledujúci softvér: antivírusový a škodlivý softvér crimeware používa aktualizované definície vírusov, antispywarový softvér používa aktualizovanú definíciu spywaru, softvér na blokovanie nevyžiadanej pošty používa aktualizované pravidlá ochrany proti nevyžiadanej pošte, softvér na filtrovanie obsahu a ochranu pred neoprávneným získavaním údajov (antiphishing) používa aktualizované zoznamy adries URL, niektorý softvér brány firewall používa aktualizované pravidlá brán firewall, produkty na vyhodnotenie zraniteľnosti používajú aktualizované údaje o zraniteľnosti a softvér na overenie webových stránok používa aktualizované zoznamy overených webových stránok. Tieto aktualizácie sa súhrnne nazývajú „Aktualizácie obsahu“ (alebo alternatívne „aktualizácie ochrany“, prípadne „aktualizácie zabezpečenia“).  Počas servisnej lehoty budete môcť prijímať aktualizácie obsahu pre softvér a služby. 

3. Inštalácia produktu; povinná aktivácia; účet Norton:  

A. Počas procesu inštalácie môžu softvér a služby odinštalovať alebo zakázať ostatné bezpečnostné produkty alebo ich funkcie, pokiaľ sú tieto produkty či funkcie so softvérom a službami nekompatibilné alebo pre zlepšenie celkovej funkcie softvéru a služieb.

B. V tomto softvéri a službách môžu byť použité technologické opatrenia, ich cieľom je zabrániť ich nelicencovanému a neoprávnenému používaniu.  Súhlasíte s tým, že spoločnosť Symantec môže tieto opatrenia používať na vlastnú ochranu proti pirátstvu na tomto softvéri a službách.  Tento softvér a služby môžu obsahovať vynucovací mechanizmus umožňujúci len obmedzený počet inštalácií a odinštalovaní softvéru a služieb na obmedzenom počte zariadení.  Táto licenčná zmluva a softvér a služby s obmedzovacím mechanizmom môžu vyžadovať aktiváciu, ako je uvedené v dokumentácii.  V takom prípade budú do aktivácie používateľom tento softvér a služby fungovať len obmedzený čas.  Aby mohla byť overená pravosť softvéru a služieb, môžete byť počas aktivácie prostredníctvom internetu požiadaní o zadanie jedinečného aktivačného kódu dodaného so softvérom a službami a konfigurácie zariadenia v tvare alfanumerického kódu.   Pokiaľ aktiváciu nevykonáte v obmedzenom čase uvedenom v príslušnej dokumentácii alebo na výzvu softvéru a služieb, softvér a služby prestanú fungovať. Ich funkčnosť sa obnoví až po dokončení aktivácie.  V prípade, že nemôžete softvér a služby aktivovať prostredníctvom internetu ani iným zo spôsobov uvedených počas procesu aktivácie, môžete sa obrátiť na (i) oddelenie služieb zákazníkom spoločnosti Symantec pomocou informácií poskytnutých spoločnosťou Symantec počas aktivácie alebo spôsobom uvedeným nižšie, prípadne na (ii) svojho poskytovateľa služieb alebo subjekt uvedený v dokumentácii, ktorú vám odovzdal váš poskytovateľ služieb, ak ste softvér a služby získali od poskytovateľa služieb.

C.  Účet Norton.  Na prístup a používanie softvéru a služieb sa môže vyžadovať platný účet Norton od spoločnosti Symantec (ďalej len „účet Norton“).  V prípade, že účet Norton nemáte, musíte sa príslušným spôsobom zaregistrovať a vytvoriť ho, aby ste mohli softvér a služby používať. Účet Norton sa nemusí vyžadovať, ak ste práva na používanie softvéru a služieb získali od poskytovateľa služieb, ktorý na prístup a používanie softvéru a služieb od vás vyžaduje iný používateľský účet (ďalej len „používateľský účet PS“).  Ak chcete zistiť, či sa na prístup a používanie softvéru a služieb vyžaduje účet Norton alebo používateľský účet PS, pozrite si príslušnú dokumentáciu transakcie od vášho poskytovateľa služieb.  Nesiete úplnú zodpovednosť za udržiavanie hesla pre svoj účet Norton alebo používateľský účet PS v tajnosti.

4.  Funkcie Safe Search a Online Backup:

A. Safe Search.  Softvér a služby môžu obsahovať funkciu bezpečného vyhľadávania, ktorá vám dáva možnosť bezpečne vyhľadávať na Internete. Tá môže byť ponúkaná prostredníctvom, avšak nie iba, panela vyhľadávania od spoločnosti Symantec.

B. Online Backup.

Softvér a služby môžu zahŕňať funkciu Online Backup (zálohovanie on-line), ktorá počas servisnej lehoty umožňuje ukladať a obnovovať vaše súbory v systéme spoločnosti Symantec prostredníctvom Internetu („funkcia Online Backup“) v závislosti od veľkosti miesta na zálohovanie poskytnutého so softvérom a službami alebo zakúpeného dodatočne.  Ak si vyberiete používanie funkcie Online Backup, musíte pre túto funkciu dokončiť aktivačný postup v softvéri a službách.  

a.	Dostupnosť.  Funkcia Online Backup sa poskytuje „tak, ako je“ a „podľa dostupnosti“ a spoločnosť Symantec nebude povinná uhradiť vám žiadnu stratu ani škody vyplývajúce z prestojov funkcie Online Backup v dôsledku odôvodnenej plánovanej údržby, riešenia kritických problémov alebo vplyvov, ktoré spoločnosť Symantec nemôže mať v primeranej miere pod kontrolou.
	
b.	Používateľské pravidlá a zodpovednosť, dodržiavanie príslušných zákonov.  Používanie funkcie Online Backup (vrátane prenosu akýchkoľvek údajov, ktoré sa rozhodnete uložiť prostredníctvom funkcie Online Backup („údaje“)) podlieha všetkým platným miestnym, štátnym, národným a medzinárodným zákonom a predpisom vrátane, nie však výhradne, exportných zákonov Spojených štátov amerických.  Súhlasíte s dodržiavaním takýchto platných zákonov a predpisov, ako aj špecifikácií uvedených v dokumentácii alebo v príslušnej dokumentácii transakcie od autorizovaného distribútora, predajcu alebo poskytovateľa služieb, od ktorého ste softvér a služby získali. Súhlasíte s tým, že nebudete (i) funkciu Online Backup používať na nezákonné účely; (ii) prenášať ani ukladať materiál, ktorý môže porušovať práva duševného vlastníctva alebo iné práva tretích strán alebo ktorý je nezákonný, protiprávny, hanlivý, uráža alebo narúša súkromie iných; (iii) prenášať ani ukladať údaje patriace inej strane bez toho, aby ste najprv získali od vlastníka všetky súhlasy požadované zákonom na prenos údajov do ukladacích zariadení spoločnosti Symantec na území USA; (iv) prenášať žiadny materiál, ktorý obsahuje softvérové vírusy alebo iný škodlivý počítačový kód, súbory alebo programy, ako sú trójske kone, červy alebo časové bomby; (v) narúšať činnosť serverov alebo sietí spojených s funkciou Online Backup ani (vi) pokúšať sa získať neoprávnený prístup k funkcii Online Backup, k účtom iných používateľov funkcie Online Backup ani k počítačovým systémom alebo sieťam spojeným s funkciou Online Backup.   
	
Vaše povinnosti v tomto oddiele týkajúce sa používania funkcie Online Backup sa vzťahujú na akékoľvek používanie funkcie Online Backup v spojení s vaším účtom Norton.  Ste výhradne zodpovední za používanie funkcie Online Backup a jej prostredníctvom prenášaných alebo uložených údajov v spojení s vaším účtom Norton.  
	
Do výšky maximálnej sumy povolenej platným zákonom súhlasíte s platbou spoločnosti Symantec, jej materským a dcérskym spoločnostiam, pobočkám, úradníkom, riaditeľom, zamestnancom a agentom v súvislosti s akýmikoľvek nárokmi, požiadavkami, nákladmi, stratami, záväzkami a výdavkami vrátane príslušných poplatkov za právne služby vykonané treťou stranou vyplývajúcimi z alebo týkajúce sa funkcie zálohovania on-line prostredníctvom vášho účtu Norton do miery, v akej opomenutie alebo úmyselné nedodržanie tejto licenčnej zmluvy povedie k vzniku takýchto nárokov, požiadaviek, nákladov, škôd, strát, záväzkov či výdavkov. Táto suma môže obsahovať, ale nie je obmedzená len na zodpovednosť za platby akýchkoľvek nárokov, požiadaviek, nákladov, škôd, strát, záväzkov a výdavkov týkajúcich sa alebo súvisiacich s prenosom alebo skladovaním údajov prostredníctvom funkcie zálohovania on-line na vašom účte Norton.  

c.	Pozastavenie a zrušenie používania.  Vaše právo používať funkciu zálohy on-line skončí pri exspirácii servisnej doby. Spoločnosť Symantec môže počas servisného obdobia okamžite pozastaviť alebo zrušiť používanie funkcie zálohovania on-line v prípade, že ste nedodržali tieto zmluvné podmienky alebo ak spoločnosť nadobudne oprávnené presvedčenie, že sa tak stalo (netýka sa jednoduchých a nezávažných porušení). alebo v prípade akéhokoľvek zneužitia funkcie zálohovania on-line. Po exspirácii alebo ukončení servisnej lehoty:
* Spoločnosť Symantec môže trvalo vymazať všetky údaje uložené v úložisku on-line zálohy, ktoré ste dostali so softvérom a službami.
* Spoločnosť Symantec sa nezaväzuje takéto údaje udržiavať, preposielať vám alebo tretej strane, presúvať ich do inej zálohovacej služby alebo na účet a
* nebudete môcť ukladať údaje do akéhokoľvek prídavného zálohovacieho priestoru, ktorý ste si mohli zakúpiť oddelene, pokým nepredĺžite servisnú lehotu.
	
d.	Rôzne.  Spoločnosť Symantec nie je zaviazaná monitorovať používanie funkcie Online Backup a/alebo údaje prenášané alebo uložené prostredníctvom funkcie Online Backup.  V maximálnom možnom rozsahu prípustnom podľa platných právnych predpisov a bez toho, aby boli dotknuté ustanovenia oddielu 13, si spoločnosť Symantec vyhradzuje právo kedykoľvek sledovať, kontrolovať, zadržiavať alebo zverejňovať akékoľvek údaje alebo iné informácie v nevyhnutnom rozsahu na účel dodržania príslušných právnych predpisov, nariadení, právnych postupov alebo vládnych žiadostí, alebo s cieľom prešetriť akéhokoľvek používanie alebo podozrenie z porušenia tejto licenčnej zmluvy.

5.	Technická podpora: 

V rámci softvéru a služieb sa môžu ponúkať určité funkcie technickej podpory, ktoré môžu zahŕňať rozhovor naživo s pracovníkom technickej podpory alebo pomoc pracovníka technickej podpory prostredníctvom vzdialeného prístupu k počítaču (akákoľvek takáto technická podpora ponúkaná v rámci softvéru a služieb sa bude v tejto licenčnej zmluve označovať ako „technická podpora“). Ak sú poskytované takéto prvky a vy sa rozhodnete využívať takúto technickú podporu, budú platné nasledovné podmienky. Technická podpora bude poskytnutá na základe uváženia spoločnosti Symantec bez akejkoľvek inej záruky, než je platná podľa spotrebiteľského zákona v príslušnej jurisdikcii vrátane zákona o konkurencii a spotrebiteľoch pre austrálskych spotrebiteľov, a ktorá nemôže byť žiadnym spôsobom vyňatá ani obmedzená.  Vy zodpovedáte za vytvorenie zálohy všetkých existujúcich údajov, softvéru a programov pred poskytnutím technickej podpory.  Pri poskytovaní technickej podpory môže spoločnosť Symantec zistiť, že technický problém je mimo rozsahu poskytovanej technickej podpory.  Spoločnosť Symantec si vyhradzuje na základe vlastného uváženia právo odmietnuť, pozastaviť alebo ukončiť technickú podporu.

6. Záruka vrátenia peňazí:

Ak ste pôvodný nadobúdateľ licencie na softvér a služby a z akéhokoľvek dôvodu s nimi nie ste úplne spokojný (spokojná), prestaňte softvér a služby používať a obráťte sa na (i) autorizovaného predajcu, ktorý vám softvér a služby predal, (ii) autorizovaného predajcu, ktorý vám predal zariadenie obsahujúce vopred nainštalovaný softvér a služby, ak ste ich získali v rámci ponuky zariadenia predávaného spolu so softvérom a službami, alebo (iii) oddelenie služieb zákazníkom spoločnosti Symantec pomocou kontaktných informácií uvedených v oddiele 11 tejto licenčnej zmluvy, aby ste získali informácie o vrátení peňazí zaplatených za aktuálnu servisnú lehotu, a to kedykoľvek počas šesťdesiatich (60) dní odo dňa kúpy ročného predplatného alebo do tridsiatich (30) dní odo dňa kúpy mesačného predplatného.  Ak softvér a služby nie sú poškodené, budete musieť uhradiť náklady na vrátenie softvéru a služieb spoločnosti Symantec vrátane akýchkoľvek súvisiacich daní. Ak ste spotrebiteľ (t. j. využívate softvér a služby na osobné nekomerčné účely a pôsobíte mimo svojej či inej spoločnosti, obchodu alebo profesie, prípadne ste v inej spotrebiteľskej pozícii v rámci platných zákonov vo vašej jurisdikcii („spotrebiteľ“)), nemá to vplyv na žiadne vaše zákonné práva, ktoré máte ako spotrebiteľ podľa platného práva v danej jurisdikcii. Vyššie uvedené ustanovenia sa neuplatnia v prípade, že ste softvér a služby získali od svojho poskytovateľa služieb.

V prípade austrálskeho spotrebiteľa to neovplyvňuje žiadne zákonné práva, ktoré máte ako spotrebiteľ podľa austrálskeho zákona o konkurencii a spotrebiteľoch z roku 2010.

7. Zodpovednosť voči podnikateľským zákazníkom:

Ak ste spotrebiteľ, nasledujúce ustanovenia z oddielu 7 sa vás netýkajú s výnimkou miery, do akej sa v rámci platných zákonov vašej jurisdikcie niektoré spotrebiteľské ustanovenia týkajú používania softvéru a služieb bez ohľadu na fakt, že ide o firemné, komerčné či profesionálne účely.  Prečítajte si oddiel 8.

Ak ste podnikateľský zákazník (t.j. používate softvér a služby za účelom podnikania, obchodu alebo vykonávania profesie („podnikateľský zákazník“)), nasledujúce ustanovenia v tomto Oddiele 7 sa vás týkajú (bez ohľadu na to, či prijímate softvér a služby, alebo nie).

A.  Spoločnosť Symantec zaručuje, že sa na médiách, ktoré vyrobila a na ktorých je softvér distribuovaný, nevyskytne porucha počas doby šesťdesiatich (60) dní odo dňa, keď si softvér prvýkrát nainštalujete. Vaším jediným nárokom v prípade nedodržania tejto záruky je, že spoločnosť Symantec nahradí podľa vlastného uváženia všetky chybné médiá vrátené spoločnosti v záručnej dobe alebo vám vráti finančné prostriedky, ktoré ste zaplatili za aktuálnu servisnú dobu.  Spoločnosť Symantec nezaručuje, že softvér a služby budú spĺňať vaše požiadavky, že ich chod bude neprerušovaný alebo že softvér a služby budú bez chýb. Na zabránenie akýchkoľvek pochybností termín „softvér a služby“ v nasledujúcej vete zahŕňa, ale neobmedzuje sa na funkciu Online Backup a technickú podporu.

LEN PRE AUSTRÁLSKYCH SPOTREBITEĽOV. V prípade, že ste austrálsky spotrebiteľ, nevzťahujú sa na vás ustanovenia oddielu 7, okrem rozsahu, v akom sa na vaše používanie softvéru a služieb na podnikateľské, obchodné alebo profesionálne účely vzťahujú určité ustanovenia podľa austrálskych zákonov o spotrebiteľoch. V takom prípade sa na vás vzťahuje aj tento oddiel.  

B. V RÁMCI MAXIMÁLNEHO ROZSAHU DANÉHO PLATNÝMI ZÁKONMI (i) HORE UVEDENÁ ZÁRUKA JE VÝHRADNÁ A NAHRÁDZA VŠETKY OSTATNÉ ZÁRUKY, ČI VÝSLOVNÉ ALEBO MLČKY PREDPOKLADANÉ VRÁTANE PREDPOKLADANÝCH ZÁRUK USPOKOJIVEJ KVALITY A STAVU NA OSOBITNÝ ÚČEL A (ii) SPOLOČNOSŤ SYMANTEC NEPOSKYTUJE ŽIADNU ZÁRUKU V SÚVISLOSTI S NEPORUŠENÍM VLASTNÍCKYCH PRÁV.  

C. V MAXIMÁLNOM MOŽNOM ROZSAHU PRÍPUSTNOM PODĽA PRÍSLUŠNÝCH ZÁKONOV SPOLOČNOSŤ SYMANTEC ANI JEJ POSKYTOVATELIA LICENCIÍ NENESÚ VOČI VÁM ZODPOVEDNOSŤ (ZO ZANEDBANIA, ZMLUVY ALEBO INÚ) ZA STRATU ZISKOV, OBRATU, OBCHODNÝCH ZÁKAZIEK, PREDPOKLADANÝCH ÚSPOR, ALEBO ZA POŠKODENIE ČI STRATU ÚDAJOV V SÚVISLOSTI S POUŽÍVANÍM, ALEBO NEMOŽNOSŤOU POUŽÍVAŤ SOFTVÉR A SLUŽBY, ALEBO ZA AKÉKOĽVEK ZVLÁŠTNE, NÁSLEDNÉ, NEPRIAME A PODOBNÉ ŠKODY, A TO ANI V PRÍPADE, ŽE BOLA SPOLOČNOSŤ SYMANTEC NA MOŽNOSŤ TAKÝCHTO ŠKÔD UPOZORNENÁ.  

LEN PRE AUSTRÁLSKYCH PODNIKATEĽSKÝCH ZÁKAZNÍKOV. VZHĽADOM NA PREDCHÁDZAJÚCE USTANOVENIA TOHTO BODU 7 ODD. C) SPOLOČNOSŤ SYMANTEC NEBUDE ZODPOVEDNÁ ZA ÚHRADU AKEJKOĽVEK ŠKODY, KTORÚ NEMOŽNO POVAŽOVAŤ ZA ROZUMNE PREDVÍDATEĽNÝ NÁSLEDOK PORUŠENIA TEJTO LICENČNEJ ZMLUVY ZO STRANY SPOLOČNOSTI SYMANTEC.

D. V MAXIMÁLNOM ROZSAHU DANOM PLATNÝMI ZÁKONMI ZODPOVEDNOSŤ SPOLOČNOSTI SYMANTEC ANI JEJ POSKYTOVATEĽOV LICENCIE NEPREKRAČUJE VÝŠKU NÁKUPNEJ SUMY, KTORÚ STE ZAPLATILI ZA PRÍSLUŠNÚ SERVISNÚ DOBU. NIEKTORÉ LEGISLATÍVY MÔŽU ZAHŔŇAŤ ZÁRUKY ALEBO UKLADAŤ SPOLOČNOSTI SYMANTEC POVINNOSTI, KTORÉ (i) NIE JE MOŽNÉ VYLÚČIŤ, OBMEDZIŤ ANI ZMENIŤ ALEBO (ii) ICH MOŽNO VYLÚČIŤ, OBMEDZIŤ ALEBO ZMENIŤ LEN V OBMEDZENOM ROZSAHU.  TÁTO ZMLUVA SA MUSÍ VYKLADAŤ V ZMYSLE TÝCHTO ZÁKONNÝCH USTANOVENÍ. V PRÍPADE PLATNOSTI TÝCHTO ZÁKONNÝCH USTANOVENÍ NAPRIEK OSTATNÝM USTANOVENIAM V TEJTO ZMLUVE A V ROZSAHU, V AKOM JE SPOLOČNOSŤ SYMANTEC OPRÁVNENÁ, OBMEDZUJE SPOLOČNOSŤ SVOJU ZODPOVEDNOSŤ V ZMYSLE AKÉHOKOĽVEK NÁROKU V RÁMCI TÝCHTO USTANOVENÍ (V SÚVISLOSTI SO SOFTVÉROM A SLUŽBAMI) NA ZÁKLADE VLASTNÉHO UVÁŽENIA NA VÝMENU SOFTVÉRU A SLUŽIEB ALEBO NA POSKYTNUTIE EKVIVALENTNÉHO SOFTVÉRU A SLUŽIEB, OPRAVU SOFTVÉRU A SLUŽIEB, PLATBU NÁKLADOV ZA VÝMENU SOFTVÉRU A SLUŽIEB ALEBO ZÍSKANIE EKVIVALENTNÉHO SOFTVÉRU A SLUŽIEB, ALEBO NA PLATBU ZA NÁKLADY OPRAVY SOFTVÉRU A SLUŽIEB ČI ZA INÉ SLUŽBY V RÁMCI UVÁŽENIA SPOLOČNOSTI SYMANTEC, OPÄTOVNÉ POSKYTNUTIE SLUŽIEB ALEBO NA PLATBU ZA NÁKLADY SPOJENÉ S POSKYTNUTÍM TÝCHTO SLUŽIEB. AK CHCETE ZÍSKAŤ INFORMÁCIE TÝKAJÚCE SA VÝMENY CHYBNÉHO MÉDIA ALEBO NÁHRADY SUMY, KTORÚ STE ZAPLATILI ZA AKTUÁLNU SERVISNÚ LEHOTU, KEDYKOĽVEK DO ŠESŤDESIATICH (60) DNÍ ODO DŇA ZAKÚPENIA ROČNÉHO PREDPLATNÉHO ALEBO DO TRIDSIATICH (30) DNÍ ODO DŇA ZAKÚPENIA MESAČNÉHO PREDPLATNÉHO, NAPÍŠTE NA ADRESU (I) SYMANTEC CONSUMER SUPPORT, PO BOX 5689, DUBLIN 15, IRELAND ALEBO (II) SYMANTEC CUSTOMER SERVICE, AT LEVEL 7, 181 MILLER ST, NORTH SYDNEY, NSW 2060, AUSTRALIA, PRÍPADNE NAVŠTÍVTE STRÁNKU PODPORY PRE VAŠU KRAJINU ALEBO OBLASŤ, KTORÁ SA NACHÁDZA NA ADRESE http://www.symantec.com/globalsites/index.jsp.

E.  Spoločnosť Symantec ponesie bezvýhradnú zodpovednosť v prípade, že (a) zomriete alebo sa zraníte v dôsledku zanedbania povinností spoločnosťou Symantec alebo (b) utrpíte stratu alebo škody v dôsledku podvodného konania spoločnosti Symantec.

F. Táto licenčná zmluva predstavuje úplnú dohodu medzi vami a spoločnosťou Symantec týkajúcu sa softvéru a služieb a: (i) nahrádza všetky predchádzajúce alebo súbežné ústne či písomne uzatvorené dohody, návrhy a vyhlásenia týkajúce sa jej predmetu  (okrem podvodnej nesprávnej interpretácie); a (ii) má prednosť pred všetkými odlišnými alebo dodatočnými zmluvnými podmienkami obsiahnutými v ponukách, objednávkach, potvrdeniach alebo iných podobných oznámeniach medzi stranami.

8.  Zodpovednosť voči spotrebiteľom:

Ak ste spotrebiteľ, tento oddiel 8 sa týka vás.  Pozorne si ho prečítajte.  Oddiel 8 sa vás netýka, ak ste podnikateľský zákazník.

A. Spoločnosť Symantec ponesie bezvýhradnú zodpovednosť v prípade, že (a) zomriete alebo sa zraníte v dôsledku zanedbania povinností spoločnosťou Symantec alebo (b) utrpíte stratu alebo škody v dôsledku podvodného konania spoločnosti Symantec. Okrem záruky poskytovanej spoločnosťou Symantec podľa oddielu 6 a práv, ktoré vám patria ako spotrebiteľovi, neposkytuje spoločnosť Symantec vo vzťahu k softvéru a službám žiadne ďalšie záruky.

B. Vzhľadom na predchádzajúce ustanovenia tohto oddielu 8 spoločnosť Symantec nebude zodpovedná za uhradenie žiadnej straty, ktorú nebolo možné rozumne predpokladať ako následok porušenia tejto licenčnej zmluvy spoločnosťou Symantec. Ako spotrebiteľ používate softvér a služby na nekomerčné účely.  Spoločnosť Symantec preto nenesie zodpovednosť voči vám za žiadnu stratu zisku, obratu, predpokladaných úspor, zmlúv alebo času v súvislosti s vašim používaním alebo neschopnosťou používať softvér (vrátane, nie však výhradne používania funkcie Online Backup a technickej podpory). 

C. Len pre austrálskych spotrebiteľov. Na dosiahnutie súladu s § 102 odd. 1 austrálskeho zákona o spotrebiteľoch a hospodárskej súťaži: „Naše výrobky sú dodávané so zárukami, ktoré nie je možné vylúčiť podľa austrálskeho zákona o spotrebiteľoch. Máte nárok na výmenu alebo náhradu za akúkoľvek závažnú chybu alebo na náhradu akejkoľvek inej primerane predvídateľnej škody alebo straty. Takisto máte nárok na opravu alebo výmenu tovaru, ak tento tovar nebude mať prijateľnú kvalitu a táto chyba nepredstavuje podstatnú chybu.“

D. Dôrazne odporúčame pravidelné zálohovanie údajov.

E. V každom prípade máte povinnosť podniknúť príslušné kroky na minimalizáciu vašej straty.

F. Ak chcete získať informácie týkajúce sa výmeny chybného média alebo náhrady sumy, ktorú ste zaplatili za aktuálnu servisnú lehotu, napíšte na adresu (I) Symantec Consumer Support, PO Box 5689, Dublin 15, Ireland, alebo (II) Symantec Customer Service, Level 7, 181 Miller St, North Sydney, NSW 2060, Australia, alebo navštívte stránku podpory pre vašu krajinu alebo región, ktorá sa nachádza na adrese http://www.symantec.com/globalsites/index.jsp  kedykoľvek do šesťdesiatich (60) dní odo dňa zakúpenia ročného predplatného alebo do tridsiatich (30) dní odo dňa zakúpenia mesačného predplatného.

9. Obmedzenie vývozu:

Beriete na vedomie, že softvér a služby a súvisiace technické údaje a služby (ďalej „kontrolovaná technológia”) podliehajú zákonom Spojených štátov amerických o dovoze a vývoze, konkrétne Nariadeniu pre správu exportu USA (EAR, Export Administration Regulations) a zákonom akejkoľvek krajiny, do ktorej je kontrolovaná technológia dovážaná alebo reexportovaná.  Súhlasíte s tým, že budete dodržiavať všetky príslušné zákony a nebudete vyvážať kontrolovanú technológiu v rozpore so zákonmi USA ani do žiadnej zakázanej krajiny, subjektu alebo osobe, pre ktoré sa vyžaduje vývozné povolenie alebo iný vládny súhlas.  Žiadne produkty spoločnosti Symantec sa nesmú exportovať (ani sprostredkovane) na Kubu, do KĽDR, Iránu, Sýrie, Sudánu ani do žiadnej inej krajiny, na ktorú sa vzťahujú obchodné sankcie, vrátane Afganistanu a Iraku.  POUŽITIE ALEBO ZAHRNUTIE PRODUKTOV SPOLOČNOSTI SYMANTEC V SÚVISLOSTI S AKTIVITAMI VRÁTANE, ALE NIE VÝHRADNE, NAVRHOVANIA, VÝVOJA, VÝROBY, INŠTRUKTÁŽE ALEBO TESTOVANIA CHEMICKÝCH, BIOLOGICKÝCH ALEBO JADROVÝCH MATERIÁLOV, RIADENÝCH STRIEL, BEZPILOTNÝCH LIETADIEL ALEBO VESMÍRNYCH RAKIET SCHOPNÝCH PRENÁŠAŤ ZBRANE HROMADNÉHO NIČENIA JE ZAKÁZANÉ V SÚLADE S PRÁVNYMI PREDPISMI USA. 

10. Všeobecné ustanovenia:

Táto licenčná zmluva sa riadi zákonmi Anglicka a Walesu. Žiadne z ustanovení tejto zmluvy neohrozuje vaše práva, ktoré vám môžu byť priznané podľa platnej legislatívy na ochranu spotrebiteľa alebo iných príslušných zákonov platných vo vašej jurisdikcii, ktoré nie je možné zmluvne odmietnuť. Spoločnosť Symantec ukončí túto licenčnú zmluvu v prípade porušenia akýchkoľvek jej podmienok z vašej strany (iných než jednoduchých a nezávažných porušení) a v takom prípade musíte prestať používať a zničiť všetky kópie softvéru a služieb a dokumentáciu.   Toto zrieknutie záruk, škôd a obmedzení zodpovednosti vrátane tých popísaných v oddieloch 7 a 8 ostane v platnosti aj po ukončení.    

11.  Služby zákazníkom spoločnosti Symantec:

V prípade akýchkoľvek otázok v súvislosti s touto licenčnou zmluvou alebo iných otázok napíšte na adresu: (i) Symantec Consumer Service, PO Box 5689, Dublin 15, Ireland, alebo (iii) Symantec Customer Service, Level 7, 181 Miller St, North Sydney, NSW 2060, Australia, prípadne navštívte stránku podpory pre vašu krajinu či oblasť, ktorú nájdete na adrese http://www.symantec.com/globalsites/index.jsp.

12.  Doložka IncoTerms:

Ak uzatvárate túto zmluvu na účel súvisiaci s vaším podnikaním, obchodom alebo profesiou, a tým sa klasifikujete ako podnikateľský zákazník, budú softvér a služby doručené podľa doložky ExWorks (EXW) z miesta odoslania spoločnosti Symantec (ICC INCOTERMS 2010).


DODATOČNÉ PODMIENKY. Používanie softvéru a služieb okrem vyššie uvedených podmienok podlieha aj ďalej uvedeným podmienkam.

13.  Ochrana údajov a osobných údajov:  

Softvér a služby môžu priebežne zhromažďovať určité informácie v zariadení, vrátane osobných informácií, v ktorom sú inštalované. Patria sem napríklad: 

* Informácie o možných rizikách zabezpečenia, ako aj adresy URL a adresy internetového protokolu (IP) navštívených webových stránok, ktoré softvér a služby považujú za potenciálne podvodné. Adresy URL môžu obsahovať informácie, na základe ktorých vás možno identifikovať, ktoré sa potenciálna podvodná webová stránka snaží získať bez vášho povolenia. Spoločnosť Symantec zhromažďuje tieto informácie na účely zabezpečenia funkčnosti softvéru a služieb, ako aj posúdenia a vylepšenia schopnosti produktov spoločnosti Symantec zistiť škodlivé správanie, možné podvodné webové lokality a ďalšie riziká internetového zabezpečenia.  
* Adresy URL a adresy IP (Internet Protocol) navštívených webových lokalít a takisto vyhľadávané kľúčové slová a výsledky vyhľadávania, ak sú povolené funkcie Norton Safe Web alebo Norton Safe Search.  Tieto informácie spoločnosť Symantec zbiera na účely hodnotenia a rád týkajúcich sa potenciálnych hrozieb a rizík, ktoré by mohli súvisieť s konkrétnou internetovou stránkou pred jej zobrazením.  
* Spustiteľné súbory a súbory, ktoré obsahujú spustiteľný obsah, sú označené ako potenciálny malware, vrátane informácií o činnostiach, ktoré takéto súbory vykonali v okamihu inštalácie. Tieto súbory sa do spoločnosti Symantec odošlú pomocou funkcie automatického odosielania, ktorá je súčasťou softvéru a služieb.  Táto funkcia automatického odosielania môže byť po inštalácii deaktivovaná podľa pokynov v dokumentácii k príslušným produktom. Zhromaždené súbory môžu obsahovať osobné identifikovateľné informácie, ktoré získal malware bez vášho povolenia.  Súbory tohto typu zhromažďuje spoločnosť Symantec len na účely vylepšenia schopnosti produktov spoločnosti Symantec zisťovať škodlivé správanie.    
* Názov pridelený zariadeniu počas prvotného nastavenia tohto zariadenia.   V prípade, že bude zhromažďovaný, použije spoločnosť Symantec tento názov ako názov účtu pre zariadenie, do ktorého si želáte prijímať ďalšie služby alebo na ktorom ste oprávnení používať niektoré funkcie softvéru a služieb.  Názov účtu môžete kedykoľvek po inštalácii softvéru a služieb zmeniť, aj vám to odporúčame.
* Informácie o stave týkajúce sa inštalácie a prevádzky softvéru a služieb.Tieto informácie oznamujú spoločnosti Symantec, či bola inštalácia softvéru a služieb úspešne dokončená alebo či softvér a služby zaznamenali chybu. Informácie o stave obsahujú osobne identifikovateľné informácie len vtedy, keď sú takéto informácie obsiahnuté v názve súboru alebo priečinka, s ktorým prídu do styku softvér a služby počas inštalácie alebo chyby.  Informácie o stave zhromažďuje spoločnosť Symantec na účely vyhodnocovania a zlepšovania účinnosti produktov spoločnosti Symantec a z dôvodu zvýšenia úspešnosti inštalácie.  Spoločnosť Symantec taktiež môže využiť tieto informácie pre optimalizáciu svojich internetových stránok.
* Informácie obsiahnuté v e-mailových správach, ktoré odošlete prostredníctvom softvéru a služieb spoločnosti Symantec ako oznam o nevyžiadanej pošte alebo ako nesprávne identifikovanú nevyžiadanú poštu.  Tieto e-mailové správy môžu obsahovať osobne identifikovateľné informácie a odošlú sa spoločnosti Symantec len s vašim povolením. Nebudú sa odosielať automaticky. Ak odošlete takéto správy spoločnosti Symantec, spoločnosť ich použije len na účely zlepšenia detekčnej schopnosti technológie spoločnosti Symantec pre boj s nevyžiadanou poštou. Spoločnosť Symantec nebude porovnávať ani prirovnávať tieto súbory so žiadnymi osobne identifikovateľnými informáciami.
* Informácie uvedené v správe, ktorú sa môžete rozhodnúť poslať spoločnosti Symantec prostredníctvom softvéru a služieb, keď softvér a služby zaznamenajú chybu.  Správa obsahuje informácie týkajúce sa stavu softvéru a služieb, ako aj vášho zariadenia v čase, keď softvér a služby zaznamenali chybu.  Informácie o stave vášho zariadenia môžu obsahovať informácie o jazyku systému, miestnom nastavení štátu a verzii operačného systému zariadenia, ako aj o spustených procesoch, ich stave a prevádzke, prípadne údaje zo súborov alebo priečinkov, ktoré boli otvorené v čase, keď softvér a služby zaznamenali chybu.  Tieto informácie môžu obsahovať osobne identifikovateľné údaje, ak sú takéto údaje obsiahnuté v súboroch alebo priečinkoch otvorených v čase, keď softvér a služby zaznamenali chybu, alebo tvoria časť ich názvu. Tieto informácie sa odošlú spoločnosti Symantec len s vaším súhlasom a nebudú sa odosielať automaticky.  Informácie, ktoré spoločnosť Symantec zhromažďuje na účely opravy zaznamenanej chyby a zlepšenia výkonnosti produktov spoločnosti Symantec. Tieto informácie nebudú porovnávané ani prirovnávané so žiadnymi osobne identifikovateľnými údajmi.
* Adresa IP (Internet Protocol) alebo adresa MAC (Media Access Control), ako aj identifikačné číslo zariadenia, na ktorom je nainštalovaný softvér a služby, s cieľom umožniť fungovanie softvéru a služieb a správu licencií.
* Ďalšie všeobecné štatistické údaje používané na správu licencií, produktovú analýzu a na zlepšenie funkčnosti produktu.  

Ak uvedené zhromažďované informácie nie sú výslovne vymedzené ako voliteľné, sú potrebné na účely zabezpečenia funkčnosti produktov spoločnosti Symantec.

Informácie môžu byť postúpené skupine Symantec v Spojených štátoch amerických alebo v iných krajinách, v ktorých môžu byť aplikované právne predpisy o ochrane osobných údajov s nižšou mierou ochrany ako v regióne, v ktorom sa nachádzate (vrátane Európskej únie) a môžu byť dostupné zamestnancom spoločnosti Symantec alebo jej dodávateľom, aby boli použité výhradne na vyššie uvedené účely.  Na tieto isté účely sa môžu informácie zdieľať s partnermi a predajcami, ktorí spracúvajú informácie v mene spoločnosti Symantec. Spoločnosť Symantec prijala opatrenia na zabezpečenie primeranej ochrany zhromaždených informácií, ak sa prenášajú.

Spoločnosť Symantec si vyhradzuje právo spolupracovať pri akomkoľvek právnom postupe a postupe vynútenia práva alebo inom vládnom vyšetrovaní, ktoré sa vzťahuje na používanie tohto softvéru a služieb z vašej strany. To znamená, že spoločnosť Symantec môže poskytnúť dokumenty a informácie relevantné pre súdne konanie, vynútenie práva či iné vládne vyšetrovanie. S cieľom zvýšiť informovanosť, detekciu a zlepšiť prevenciu rizík spojených so zabezpečením internetu môže spoločnosť Symantec zdieľať niektoré informácie s výskumnými organizáciami a ďalšími dodávateľmi bezpečnostného softvéru. Spoločnosť Symantec môže taktiež použiť štatistiky odvodené z týchto informácií na sledovanie a uverejňovanie správ o trendoch v rizikách zabezpečenia. Používaním softvéru a služieb súhlasíte s tým, že spoločnosť Symantec môže tieto informácie zhromažďovať, prenášať, ukladať, šíriť a analyzovať na tieto účely.

Okrem toho, všetky údaje, ktoré prenášate, alebo uložíte prostredníctvom funkcie zálohovania on-line, budú prenesené a uložené na servery umiestnené v krajinách, v ktorých môžu byť aplikované menej prísne zákony o ochrane osobných údajov ako v krajine, v ktorej sa nachádzate (vrátane, nie však výlučne, Spojených štátov amerických). Tieto servery vlastnia a udržiavajú tretie strany, s ktorými má spoločnosť Symantec zmluvu o ochrane vašich údajov.  Ak máte akékoľvek otázky týkajúce sa narábania s vašimi údajmi, kontaktujte zákaznícky servis spoločnosti Symantec pomocou kontaktných údajov v oddiele 11.

CPS / SUBS_SOS 21.0 / IE

14. Dodatočné podmienky aplikácie Norton Mobile Security.

14.1	Obdobie skúšobnej verzie produktu Premium. V závislosti od verzie softvéru a služieb, na ktoré ste získali licenciu, a ak je to uvedené v dokumentácii alebo v príslušnej transakčnej dokumentácii od oprávneného distribútora alebo predajcu, od ktorého ste softvér získali („transakčná dokumentácia“), môže servisná lehota pozostávať z obdobia skúšobnej verzie produktu Premium (dĺžka tohto obdobia bude uvedená v dokumentácii alebo v transakčnej dokumentácii) a všeobecnej servisnej lehoty (ktorá je definovaná ako zvyšok servisnej lehoty). Ak je táto možnosť k dispozícii, počas obdobia skúšobnej verzie produktu Premium vám spoločnosť Symantec podľa vlastného uváženia môže povoliť a sprístupniť určité funkcie softvéru a služieb („funkcie skúšobnej verzie produktu Premium“), a to nad rámec funkcií, na ktoré máte nárok na základe svojho predplatného. Spoločnosť Symantec bude mať právo ukončiť niektoré alebo všetky funkcie skúšobnej verzie produktu Premium bez ďalšieho upozornenia. V takom prípade nebudete mať nárok na používanie ani prijímanie žiadnych aktualizácií funkcií alebo obsahu, ktoré sa týkajú funkcií skúšobnej verzie produktu Premium.

14.2	Internetové služby. Neoddeliteľnou súčasťou softvéru a služieb Symantec môžu byť internetové služby ochrany proti krádeži vrátane agenta klientskeho softvéru nainštalovaného vo vašom zariadení, ktorý prenáša informácie z nainštalovaného agenta klientskeho softvéru na servery Symantec, ktoré vám môžu umožniť: (i) sledovať umiestnenie zariadenia, (ii) zakázať prístup k zariadeniu (ak je k dispozícii), (iii) vymazať údaje zo zariadenia, (iv) prenášať obrázky, ktoré ste nasnímali fotoaparátom zariadenia (ak je k dispozícii), a (v) zmeniť niektoré nastavenia zariadenia.

Softvér ani služby nesmiete používať žiadnym spôsobom, ktorý by mohol softvér alebo služby poškodiť alebo ktorý by mohol znemožniť používanie týchto služieb iným používateľom. Tento softvér ani služby nesmiete používať s cieľom buď získať neoprávnený prístup k akejkoľvek službe, údajom, účtu alebo sieti akýmikoľvek prostriedkami, alebo sa pokúsiť o takéto získanie.

14.3	Účet Norton. V závislosti od verzie softvéru a služieb, na ktoré ste získali licenciu, môže používanie softvéru a služieb vyžadovať, aby ste mali aktuálny účet Norton od spoločnosti Symantec („účet Norton“).  Ak účet Norton nemáte, môže sa zobraziť výzva na jeho vytvorenie pomocou príslušného registračného postupu, aby ste mohli používať softvér a služby. Nesiete úplnú zodpovednosť za udržiavanie hesla pre svoj účet Norton v tajnosti.

14.4	Zálohovanie kontaktov. Softvér a služby môžu zahŕňať funkciu, ktorá počas servisnej lehoty alebo obdobia skúšobnej verzie produktu Premium (ak je táto možnosť k dispozícii) umožňuje ukladať a obnovovať určité informácie vrátane kontaktov uložených vo vašom zariadení alebo systéme spoločnosti Symantec prostredníctvom internetu (funkcia zálohovania kontaktov online) v závislosti od veľkosti miesta na zálohovanie online poskytnutého so softvérom a službami alebo zakúpeného dodatočne. Ak ste získali prístup k funkcii zálohovania kontaktov online, na vaše používanie funkcie zálohovania online sa vzťahujú všetky podmienky týkajúce sa funkcie zálohovania online opísané v bode 4 vyššie.  Ak k funkcii zálohovania kontaktov online máte prístup len počas obdobia skúšobnej verzie produktu Premium, všetky odkazy na servisnú lehotu uvedené v bode 4 vyššie budú odkazovať na obdobie skúšobnej verzie produktu Premium.  

14.5	Prihlásenie na odber produktu Norton for Small Business.  Ak ste softvér a služby získali spolu s prihlásením na odber produktu Norton for Small Business, bude funkcia Online Backup vypnutá a správca vo vašej spoločnosti alebo organizácii („správca“) môže vzdialene spravovať určité funkcie softvéru a služieb. V závislosti od miestnych nariadení, ktoré sa na vás vzťahujú, môže mať váš správca prístup k informáciám súvisiacim s umiestnením vášho zariadenia alebo k snímkam zhotoveným fotoaparátom zariadenia bez toho, aby ste na to boli vopred upozornení.
14.6	Ochrana osobných údajov; ochrana údajov. Softvér a služby tiež môžu v zariadení, v ktorom sú nainštalované, zhromažďovať nasledujúce informácie:

* Softvér a služby majú prístup ku kódu International Mobile Equipment Identity (IMEI; Medzinárodná identifikácia mobilného zariadenia), aby vygenerovali hodnotu hash, ktorá zabezpečuje anonymitu. Táto hodnota hash sa využíva pri analýze a zbere údajov o vybavení pre štatistické účely. Kód IMEI spoločnosť Symantec nezbiera ani neuchováva. Softvér a služby taktiež sledujú zmeny kódu International Mobile Subscriber Identity (Medzinárodná identifikácia mobilného predplatiteľa, IMSI), aby mohla byť služba poskytovaná aj vtedy, keď používatelia vymenia kartu SIM. Kód IMSI spoločnosť Symantec nezbiera ani neuchováva. Vyššie uvedené údaje sú využívané za účelom identifikácie telekomunikačného zariadenia s oprávnením prijímať Aktualizácie obsahu Softvéru a služieb.  Tieto údaje nebudú spájané so žiadnymi inými osobne identifikovateľnými údajmi, ako sú napríklad údaje o vašom účte. Po tom, ako bude služba ukončená, budú údaje uchované v štatistickej forme výhradne pre účely interného výskumu. Spoločnosť Symantec môže tieto údaje zdieľať s tretími stranami a/alebo spracovateľmi údajov, podľa potreby, za účelom spravovania účtu.
* Informácie týkajúce sa polohy vášho zariadenia, ak je povolená ochrana proti krádeži.
* Snímky zachytené fotoaparátom na zariadení, ak je k dispozícii a povolený.
* Adresu WiFi MAC (Media Access Control) zariadenia, v ktorom sú softvér a služby nainštalované, s cieľom umožniť fungovanie softvéru a služieb a správu licencií.

Spoločnosť Symantec neustále pripravuje inovácie, aby čo najviac poslúžila svojim používateľom. S cieľom optimalizovať softvér a služby môže spoločnosť Symantec podľa vlastného uváženia a bez predchádzajúceho upozornenia kedykoľvek pridávať, upravovať či odstraňovať funkcie softvéru a služieb.  Spoločnosť Symantec môže na účely údržby kedykoľvek bez predchádzajúceho oznámenia alebo zodpovednosti obmedziť používanie alebo dostupnosť softvéru.

Ohľadom akýchkoľvek otázok týkajúcich sa ochrany osobných údajov a ochrany údajov môžete zaslať e-mail na adresu privacy@symantec.com.

CPS / NMS 3.8.6 / GLBL

Ak ste softvér a služby (ako sú definované nižšie) získali spoločne s licenciou na aplikáciu Symantec App Center, na vás a vaše používanie softvéru a služieb sa vzťahujú nasledujúce podmienky LICENČNEJ ZMLUVY PRE SOFTVÉR SPOLOČNOSTI SYMANTEC. Podmienky LICENČNEJ ZMLUVY PRE PRODUKTY NORTON uvedené vyššie sa neuplatnia. Ak ste softvér a služby získali iným spôsobom než spoločne s licenciou na aplikáciu Symantec App Center, vaše používanie softvéru a služieb sa bude riadiť podmienkami LICENČNEJ ZMLUVY PRE PRODUKTY NORTON uvedenými vyššie. Podmienky LICENČNEJ ZMLUVY PRE SOFTVÉR SPOLOČNOSTI SYMANTEC sa neuplatnia.

LICENČNÁ ZMLUVA PRE SOFTVÉR SPOLOČNOSTI SYMANTEC 

SPOLOČNOSŤ SYMANTEC CORPORATION A/ALEBO JEJ POBOČKY („SYMANTEC“) UDEĽUJE LICENCIU NA TENTO SOFTVÉR A SLUŽBY VÁM AKO JEDNOTLIVCOVI, SPOLOČNOSTI ALEBO PRÁVNICKEJ OSOBE, KTORÁ BUDE SOFTVÉR A SLUŽBY POUŽÍVAŤ (ĎALEJ LEN „VY“ ALEBO „VÁŠ/VAŠA A POD.“), LEN ZA PREDPOKLADU, ŽE SÚHLASÍTE SO VŠETKÝMI PODMIENKAMI TEJTO LICENČNEJ ZMLUVY („LICENČNÁ ZMLUVA“). SKÔR AKO ZAČNETE SOFTVÉR A SLUŽBY POUŽÍVAŤ, DÔKLADNE SI PREČÍTAJTE PODMIENKY TEJTO LICENČNEJ ZMLUVY. IDE O PRÁVNU A VYMÁHATEĽNÚ ZMLUVU MEDZI VAMI A SPOLOČNOSŤOU SYMANTEC. KLIKNUTÍM NA TLAČIDLO „I AGREE“ (SÚHLASÍM) ALEBO „YES“ (ÁNO), PRÍPADNE INÝM PREJAVOM SÚHLASU ELEKTRONICKOU CESTOU, NAČÍTANÍM ALEBO INÝM POUŽÍVANÍM SOFTVÉRU A SLUŽIEB VYJADRUJETE SVOJ SÚHLAS S PODMIENKAMI TEJTO LICENČNEJ ZMLUVY. AK S TÝMITO PODMIENKAMI NESÚHLASÍTE, KLIKNITE NA TLAČIDLO „I DO NOT AGREE“ (NESÚHLASÍM) ALEBO „NO“ (NIE), PRÍPADNE VYJADRITE SVOJ NESÚHLAS INÝM SPÔSOBOM A SOFTVÉR A SLUŽBY PRESTAŇTE POUŽÍVAŤ. 
1. Práva na licenciu. V prípade, že dodržíte podmienky tejto licenčnej zmluvy, spoločnosť Symantec vám udeľuje nevýhradnú a neprenosnú licenciu na používanie softvéru a služieb výlučne v súlade s oprávnením vášho správcu (ako je definovaný nižšie) na softvér a služby v súvislosti s aplikáciou Symantec App Center. Výraz „softvér a služby“ označuje softvérový program spoločnosti Symantec vo forme objektového kódu, ktorý sa dodáva s touto licenčnou zmluvou, vrátane akejkoľvek súvisiacej dokumentácie k programu, ktorá je súčasťou takéhoto softvéru alebo sa poskytuje na používanie s takýmto softvérom.
2. Obmedzenia licencií. Bez predchádzajúceho písomného súhlasu spoločnosti Symantec nemôžete vykonávať, spôsobovať ani povoľovať tieto činnosti: (i) používanie, kopírovanie, úpravy, prenájom, požičiavanie, poskytovanie na sublízing, poskytovanie sublicencií alebo prevod softvéru a služieb s výnimkou prípadov výslovne uvedených v tejto licenčnej zmluve; (ii) vytváranie akýchkoľvek odvodených diel na základe softvéru a služieb s výnimkou prípadov výslovne uvedených v tejto licenčnej zmluve; (iii) spätná analýza, rozkladanie na časti, dekompilovanie softvéru a služieb (softvér a služby môžete dekompilovať len na účely interoperability a len v rozsahu povolenom príslušnými zákonmi a za predpokladu ich striktného dodržiavania); (iv) používanie softvéru a služieb v spojitosti so servisným výpočtovým strediskom, správou zariadení, zdieľaním času, poskytovateľom služieb alebo podobnou aktivitou, pričom softvér a služby ovládate alebo používate v prospech tretej strany; alebo (v) používanie softvéru a služieb inou stranou než vami s výnimkou prípadov výslovne uvedených v tejto licenčnej zmluve.
3. Vlastníctvo a právny nárok. Softvér a služby sú majetkom spoločnosti Symantec alebo jej poskytovateľov licencií a sú chránené autorským právom alebo zákonmi o patentoch. Symantec a jej poskytovatelia licencií si ponechávajú všetky práva, právne nároky a záujmy týkajúce softvéru a služieb vrátane všetkých kópií, zlepšení, zdokonalení, úprav a diel odvodených zo softvéru a služieb. Vaše práva na používanie softvéru a služieb budú obmedzené na práva výslovne udelené v tejto licenčnej zmluve. Všetky práva, ktoré vám nie sú výslovne udelené, si ponecháva spoločnosť Symantec alebo jej poskytovatelia licencií.
4. Programy tretích strán. Softvér a služby môžu obsahovať softvérové programy tretích strán („programy tretích strán“), ktoré sú dostupné na základe licencií na otvorený zdrojový kód alebo bezplatný softvér. Licenčná zmluva nemení žiadne práva ani záväzky, ktoré na základe týchto licencií na otvorený zdrojový kód alebo bezplatný softvér môžete mať. Bez ohľadu na odlišné ustanovenia takýchto licencií sa na takéto programy tretích strán budú vzťahovať ustanovenia tejto licenčnej zmluvy týkajúce sa vylúčenia záruk a obmedzenia zodpovednosti.
5. Záruka a obmedzenie zodpovednosti.
5.1.  Vylúčenie záruky. SPOLOČNOSŤ SYMANTEC NEPOSKYTUJE NA ZÁKLADE TEJTO ZMLUVY ŽIADNU ZÁRUKU VRÁTANE, ALE NIE VÝHRADNE, ŽIADNEJ MLČKY PREDPOKLADANEJ ZÁRUKY OBCHODOVATEĽNOSTI, USPOKOJIVEJ KVALITY, VHODNOSTI NA KONKRÉTNY ÚČEL, NEPORUŠENIA CUDZÍCH PRÁV ANI ŽIADNEJ INEJ ZÁRUKY, ČI UŽ VÝSLOVNEJ, ALEBO MLČKY PREDPOKLADANEJ. AK VÁS LICENCIA VÁŠHO SPRÁVCU OPRÁVŇUJE NA POUŽÍVANIE SOFTVÉRU A SLUŽIEB, OBMEDZENÉ ZÁRUKY VYPLÝVAJÚCE Z LICENCIE VÁŠHO SPRÁVCU MÔŽU BYŤ PRE VÁŠHO SPRÁVCU K DISPOZÍCII NA ZÁKLADE TAKÝCHTO PODMIENOK.
5.2.  Obmedzenie zodpovednosti. V MAXIMÁLNOM ROZSAHU POVOLENOM PRÍSLUŠNÝMI ZÁKONMI A BEZ OHĽADU NA TO, ČI SA AKÉKOĽVEK TU STANOVENÉ ODŠKODNENIE MINIE JEHO HLAVNÉMU ÚČELU, SPOLOČNOSŤ SYMANTEC V ŽIADNOM PRÍPADE NEBUDE VOČI VÁM ZODPOVEDNÁ ZA ŽIADNE PRIAME, ZVLÁŠTNE, NÁSLEDNÉ, NEPRIAME ANI PODOBNÉ ŠKODY VRÁTANE AKÉHOKOĽVEK UŠLÉHO ZISKU ALEBO STRATENÝCH DÁT, KTORÉ VYPLYNÚ Z POUŽÍVANIA ALEBO Z NEMOŽNOSTI POUŽÍVAŤ SOFTVÉR A SLUŽBY, A TO AJ V PRÍPADE, ŽE SPOLOČNOSŤ SYMANTEC BOLA NA MOŽNOSŤ TAKÝCHTO ŠKÔD UPOZORNENÁ. AK SA NA SOFTVÉR A SLUŽBY VZŤAHUJÚ OBMEDZENÉ ZÁRUKY A PRÁVA VYPLÝVAJÚCE Z LICENCIE VÁŠHO SPRÁVCU, UPLATNÍ SA OBMEDZENIE ZODPOVEDNOSTI VYPLÝVAJÚCE Z TAKEJTO LICENCIE. NIEKTORÉ ŠTÁTY A KRAJINY VRÁTANE ČLENSKÝCH ŠTÁTOV EURÓPSKEHO HOSPODÁRSKEHO PRIESTORU NEPOVOĽUJÚ OBMEDZENIE ANI VYLÚČENIE ZODPOVEDNOSTI ZA NÁHODNÉ ALEBO NÁSLEDNÉ ŠKODY, A PRETO SA VYŠŠIE UVEDENÉ OBMEDZENIE ALEBO VYLÚČENIE NEMUSÍ NA VÁS VZŤAHOVAŤ.
6. Podpora a údržba. Spoločnosť Symantec nie je touto licenčnou zmluvou viazaná k poskytovaniu údržby alebo podpory pre softvér a služby. Akákoľvek údržba alebo podpora zakúpená pre licenciu vášho správcu pokrývajúcu používanie aplikácie Symantec App Center sa bude vzťahovať aj na používanie softvéru a služieb a oprávni vášho správcu na takúto údržbu alebo podporu. Poskytovanie takejto údržby alebo podpory spoločnosťou Symantec podlieha v tom čase aktuálnym zásadám a postupom spoločnosti Symantec týkajúcim sa údržby a podpory.
7. Nariadenie týkajúce sa vývozu. Beriete na vedomie, že softvér a služby a súvisiace technické údaje a služby (ďalej „kontrolovaná technológia“) podliehajú zákonom Spojených štátov amerických o dovoze a vývoze, konkrétne Nariadeniu pre správu exportu USA (EAR, Export Administration Regulations), a zákonom akejkoľvek krajiny, do ktorej je kontrolovaná technológia dovážaná alebo reexportovaná. Súhlasíte s tým, že budete dodržiavať všetky príslušné zákony a nebudete exportovať kontrolovanú technológiu v rozpore so zákonmi USA do žiadnej zakázanej krajiny ani žiadnej zakázanej organizácii alebo osobe, pre ktorú sa vyžaduje exportné povolenie alebo iný vládny súhlas.
8. Trvanie a ukončenie poskytovania. Táto licenčná zmluva bude platiť, kým budete dodržiavať jej podmienky. Ak túto licenčnú zmluvu porušíte, automaticky sa vypovie. Po vypovedaní musíte okamžite prestať používať a zničiť všetky kópie softvéru a služieb, ktoré vlastníte alebo ovládate. Oddiely Vlastníctvo a právny nárok, Záruka a obmedzenie zodpovednosti a Všeobecné ustanovenia tejto licenčnej zmluvy zostanú v účinnosti aj po vypovedaní zmluvy.
9. Ochrana osobných údajov a zhromažďovanie údajov.
9.1	Zhromažďované a prenášané informácie. Softvér a služby zhromažďujú údaje z prostredia zariadenia, v ktorom sú nainštalované, a môžu ich automaticky odosielať spoločnosti Symantec. Okrem iného sem patrí identifikátor zariadenia (napríklad adresa MAC alebo kód IMEI), identifikátor predplatiteľa, číslo mobilného telefónu, názov zariadenia, typ alebo výrobca zariadenia a iné informácie a štatistiky týkajúce sa systému zariadenia, typ a verzia operačného systému, informácie o operátorovi bezdrôtového pripojenia, záznam akcií vykonaných v rámci softvéru a služieb, pôvod softvéru a služieb a iné informácie o používaní, typ siete a informácie o pripojení, krajina pôvodu a adresa internetového protokolu (IP), statické informácie o aplikáciách, informácie o čase spustenia aplikácií, súbory a aplikácie uložené v zariadení počas vyhľadávania, história a záložky webového prehliadača, nastavenia telefónu, aplikácie (APK) na analýzu hrozieb a reputácie, ktoré spoločnosť Symantec nepozná, kontakty v zariadení a denníky hovorov a správ SMS (súhrnne „zhromaždené informácie“). Takéto údaje sa môžu používať na účely povolenia a optimalizácie výkonu softvéru a služieb, interného výskumu a vývoja vrátane zlepšovania produktov a služieb spoločnosti Symantec a na účely štatistickej analýzy vývoja produktov vrátane analýzy trendov a porovnania na báze agregovaných inštalácií.
9.2	Zdieľanie a prenos. S cieľom zvýšiť informovanosť, detekciu a zlepšiť prevenciu rizík spojených so zabezpečením internetu môže spoločnosť Symantec zdieľať zhromaždené informácie s výskumnými organizáciami a ďalšími dodávateľmi bezpečnostného softvéru. Spoločnosť Symantec môže štatistiky odvodené zo zhromaždených informácií prostredníctvom softvéru a služieb alebo odoslané vami tiež použiť na sledovanie a uverejňovanie správ o trendoch v rizikách zabezpečenia.
	Zhromaždené informácie môžu byť prenesené na spoločnosť Symantec Corporation, jej pobočky a dodávateľov v Spojených štátoch amerických alebo v iných krajinách, v ktorých môžu byť aplikované právne predpisy o ochrane osobných údajov s nižšou mierou ochrany ako v regióne, v ktorom sa nachádzate (vrátane Európskej únie). Na vyššie uvedené účely budú uložené a spracované ručne a elektronicky prostredníctvom globálnych systémov a nástrojov. Zhromaždené informácie môžu byť sprístupnené zamestnancom spoločnosti Symantec alebo jej dodávateľom podľa potreby a výhradne na vyššie uvedené účely. Na tie isté účely sa môžu zhromaždené informácie zdieľať s partnermi a predajcami, ktorí spracúvajú informácie v mene spoločnosti Symantec. Spoločnosť Symantec prijala opatrenia na zabezpečenie primeranej ochrany zhromaždených informácií, ak sa prenášajú.
9.3	Zdieľanie a prenos vášmu správcovi. Licencovaný softvér je určený na používanie spoločne so serverom na správu mobilných zariadení od spoločnosti Symantec, na ktorý vy, vaša spoločnosť alebo organizácia získavate samostatnú licenciu („správcovský server“). Táto licencia umožňuje vám, prípadne správcovi vašej spoločnosti alebo organizácie („správca“) prijímať určité zhromaždené informácie vrátane, ale nie výhradne, názvu a podrobností o každom balíku, ktorý licencovaný softvér identifikuje ako malvér, dátumu a času zistenia a odstránenia identifikovaného malvéru licencovaným softvérom a informácií o verzii antivírusovej definície vo vašom zariadení.
9.4	Poskytnutie informácií pri vynucovaní práva. Spoločnosť Symantec si vyhradzuje právo spolupracovať pri akomkoľvek právnom postupe a postupe vynútenia práva alebo inom vládnom vyšetrovaní, ktoré sa vzťahuje na používanie softvéru a služieb z vašej strany. To znamená, že spoločnosť Symantec môže poskytnúť dokumenty a informácie relevantné pre súdne konanie, vynútenie práva či iné vládne vyšetrovanie. 
9.5	Kontaktovanie spoločnosti Symantec v súvislosti s ochranou osobných údajov. Ak máte akékoľvek otázky týkajúce sa zhromaždených informácií alebo zásad spoločnosti Symantec na ochranu osobných údajov, napíšte na adresu privacy@symantec.com.
10. Všeobecné ustanovenia. Bez predchádzajúceho výslovného písomného súhlasu spoločnosti Symantec nemôžete postúpiť práva udelené týmto dokumentom ani celú licenčnú zmluvu, a to vcelku, po častiach, v dôsledku uplatňovania zmluvy, zákona ani inak. Spoločnosť Symantec môže vykonať kontrolu, ako softvér a služby používate. Ak sa nachádzate v Severnej Amerike alebo v Latinskej Amerike, táto licenčná zmluva sa bude riadiť zákonmi štátu Kalifornia v Spojených štátoch amerických. Ak sa nachádzate v Číne, táto licenčná zmluva sa bude riadiť zákonmi Čínskej ľudovodemokratickej republiky. V ostatných prípadoch sa táto licenčná zmluva bude riadiť zákonmi Anglicka. Na takéto rozhodné právo sa nevzťahujú ustanovenia Dohovoru OSN o zmluvách o kúpe tovaru vrátane akýchkoľvek doplnkov a bez ohľadu na princípy konfliktu právnych predpisov. Ak sa zistí, že niektoré ustanovenie tejto licenčnej zmluvy je sčasti alebo úplne nezákonné alebo nevynútiteľné, takéto ustanovenie sa vynúti v maximálnom možnom rozsahu a zvyšné ustanovenia tejto licenčnej zmluvy zostanú v plnej platnosti a účinnosti. Zrieknutie sa akéhokoľvek porušenia alebo nesplnenia povinnosti na základe tejto licenčnej zmluvy nebude predstavovať zrieknutie sa akéhokoľvek iného následného porušenia alebo nesplnenia povinnosti. Táto licenčná zmluva predstavuje úplnú a výhradnú dohodu medzi vami a spoločnosťou Symantec týkajúcu sa softvéru a služieb a nahrádza všetky predchádzajúce alebo súbežné ústne či písomne uzatvorené dohody, návrhy a vyhlásenia týkajúce sa jej predmetu.

GLB TECHNOLOGY EULA TEMPLATE v.2.0_Norton Mobile Security (App Center)_18March2014
